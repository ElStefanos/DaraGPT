Ovo je popis jezika po broju izvornih govornika s preko 10 milijuna. Popisi su izrađeni na temelju podataka raznih lingvističkih i drugih organizacija, te se podaci u njima međusobno često razlikuju i trebaju koristiti s oprezom. Te razlike se najčešće događaju ubrajanjem ili izuzimanjem dijalekata ili uzajamno razumljivih varijanata iz nekog jezika, pripisivanje stanovništva u govornike kojima navedeni jezik nije materinji, ubrajanjem stanovništva s više materinjih jezika, ili zbog različitih kriterija kod razlikovanja jezika u dijalektnom kontinuumu. Nationalencyklopedin NE je suvremena i komprehenzivna švedska enciklopedija sa zadnjim izdanjem iz 2007. jednom ažuriranim u 2010. godini. Kako se metode popisa stanovništva u različitim zemljama u znatnoj mjeri razlikuju, a s obzirom na to da neke zemlje ne bilježe jezik u svojim popisima, bilo koji popis jezika izvornih govornika ili ukupnog broja govornika, njihov popis se učinkovito temelji na procjenama. Ethnologue je publikacija evangelističko-kršćanske lingvističke organizacije SIL International. Njihove procjene su samo djelomično kompatibilne s NE-inima jer najčešće uvažavaju varijante policentričnih jezika pod zasebne jezike. Od 2015. godine publicira se godišnje, s posljednjim, 26. izdanjem iz 2023. godine.