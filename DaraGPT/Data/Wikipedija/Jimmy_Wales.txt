Džimi Donal Džimbo Vejls engleski Jimmy Donal Jimbo Wales, rođen 7. avgusta 1966, je osnivač i predsjednik Fondacije Vikimedije, neprofitabilne korporacije koja rukovodi Vikipedijom i nekolicinom drugih viki projekata. Vels je takođe osnivač profitabilne kompanije Vikije Wikia, nepovezane sa Vikimedijom, u okviru koje je sudjelovao u osnivanju projekta Vikigradovi Wikicities. Vels je rođen u Hantsvilu, u američkoj državi Alabami. Njegov otac, koji je danas penzioner, bio je rukovodilac piljarnice dok je Vels rastao. Velsova majka Doris i baba Irma vodile su malu privatnu školu, u tradiciji jednosobne školske ustanove, gdje je i Vels stekao svoje prvo obrazovanje. U njegovom razredu najveći dio vremena bilo je samo četvoro djece, pa su često bili zajedno prvi, drugi, treći i četvrti razred i peti, šesti, sedmi i osmi. Članak magazina Tajm od maja 2005. netačno je izvijestio da se Vels obrazovao kod kuće Arhivirano 2013-03-08 na Wayback Machine-u. Strogo govoreći, to nije tačno, ali Vels jeste naznačio da je njegovo obrazovanje bilo u neku ruku slično tome, pošto su njegova majka i baba bile njegovi glavni nastavnici. Učenici su imali veliku slobodu da uče šta su htjeli školska filozofija obrazovanja je primjetno bila pod uticajem Montesorija. Vels je proveo mnoge sate svog vremena razmišljajući nad Svjetskom enciklopedijom. Nakon osmog razreda, Vels je otišao u Randolfljevu školu, predfakultetsku školu, koja je rano prihvatila kompjuterske laboratorije i drugu tehnologiju za korišćenje od strane studenata. Ova škola je bila skupa za Velsovu porodicu, jer su imali malo novčanih prihoda, ali Vels kaže da je obrazovanje za njegovu porodicu bilo prilično važno Obrazovanju se uvijek pristupalo strastveno u mojoj kući ... znate već, veoma tradicionalno se prilazilo k znanju i učenju i uspostavljanju toga kao osnove budućeg života. Postigao je preddiplomski stepen na Obrn univerzitetu i državnom Univerzitetu Alabame. Kasnije je pohađao kurseve za doktora finansijskih programa ponuđene na Univerzitetima država Alabame i Indijane. Predavao je na oba ta univerziteta tokom postdiplomskih studija, ali nije odbranio doktorsku disertaciju potrebnu za dobijanje postdiplomskog stepena u ovim institucijama, već je počeo da radi na savjetovanju u trgovini dionicama u Čikagu, i za nekoliko godina zaradio je dovoljno da sam prehranjuje sebe i svoju ženu do kraja njihovih života. magazin Vajerd, mart 2005. 1996. godine, Vels je osnovao portal za pretraživanje zvan Bomis, koji je takođe prodavao slabije pornografske fotografije do sredine 2005. godine. Zbog svoje pređašnje situacije sa Bomisom, Velsa su u septembru 2005. pitali u C-SPAN intervjuu o njegovoj umiješanosti sa tim što je intervjuista, Brajan Lemb, nazvao prljavim slikama. Kao odgovor, Vels je opisao Bomis kao muško-orijentisani stroj za pretraživanje. Arhivirano 2006-02-20 na Wayback Machine-u U intervjuu sa magazinom Vajerd, takođe je objasnio da ne podržava karakterizovanje sadržaja Bomisa kao sadržaj slabije pornografije Ako su filmovi sa stepenom R pornografski, onda je i Bomis pornografski. Drugim riječima, ne, nije. po časopisu Vajerd. Vels više nije aktivno uključen u tu kompaniju. Marta 2000, počeo je projekat provjeravane enciklopedije slobodnog sadržaja, Nupedije Nupedija, slobodna enciklopedija, i uposlio je Lerija Sengera da mu bude glavni urednik. Dok je Vels njime upravljao, Bomis je donirao preko 100.000 dolara prvenstveno kroz zaradu i besplatan pristup Internetu Nupediji i Vikipediji, i nastavio je da ih podržava do 2002. godine. Korišćenje vikija za stvaranje enciklopedijskog sadržaja prvi je predložio Leri Senger 10. januara 2001. Vels je postavio viki i sa radom se otpočelo 15. januara 2001. Tad je Vikipedija bila sajt zasnovan na vikiju zamišljen za saradnju na prvobitnom enciklopedijskom sadržaju pre nego što se on pošalje na Nupediju na provjeru. Vikipedijin ekstremno brzi rast je ubrzo od nje napravio dominantni projekt i Nupedija je napuštena. Vels se ponekad u štampi prikazuje kao isključivo jedini osnivač Vikipedije, uključujući i članak časopisa Njuzvik iz 2004. godine . Senger se žestoko usprotivio ovome, smatrajući sebe za osnivača zajedno sa Velsom i kritikujući izvještaje koji su govorili drugačije. Ipak, Senger je takođe izjavio Da budemo načisto, ideju o enciklopediji koja bi bila slobodan izvor i na kojoj bi se sarađivalo i koja bi bila slobodna za doprinose običnih ljudi bila je u potpunosti Džimijeva, a ne moja, a potpomogao ju je u potpunosti Bomis. ... Zapravo, razvoj te enciklopedije je bio zadatak koji mi je on povjerio. Vels je Džeremiju Rozenfeldu pripisao ideju o enciklopediji na viki modelu , iako su pravi detalji ovoga predmet kontroverzije između Velsa i Sengera. 91mrtav link93 Kasnije je Senger napustio projekat, ostavljajući odluku o povlačenju na svojoj korisničkoj stranici na engleskoj Vikipediji. Od tad je kritikovao Velsov pristup projektu , opisujući Velsa kao po svojoj odluci protivnika jedne povlašćene grupe ljudi na svom projektu. Vels je o ovome raspravljao u gore pomenutom C-SPAN intervjuu, ne opisujući sebe kao protivnika povlašćenih, već možda protiv onih koji žele prednost u odnosu na ostale. Za mene ključna stvar je postaviti svaku stvar na svoje mjesto. Ako je neka osoba stvarno pametna i radi jedan fantastičan posao, uopšte me ne interesuje da li je ta osoba srednjoškolac ili profesor na Harvardu sam doprinos je ono što je bitno.... Ne možete računati na neka posebna punomoćja na Vikipediji.... Treba da otvorite pijacu ideja i da sarađujete sa drugim ljudima. Arhivirano 2006-02-20 na Wayback Machine-u Sredinom 2003, Vels je uspostavio Fondaciju Vikimediju, sa sedištem na Floridi, neprofitabilnu organizaciju za podršku Vikipediji i njenim mlađim bratskim projektima. Uključio je sebe i dva svoja poslovna prijatelja koji nisu Vikipedijanci u petočlani Savjet preostala dva člana su izabrana od strane zajednice. Od tad, Vels je počeo da radi na promovisanju projekata i počeo je da drži govore o radu Fondacije. Mnogo je putovao svijetom, što i dalje čini, na konferencije i sastanke Fondacije kao što su Vikisusreti i Vikimanija. Često je na njima pozivan da bude govornik. 2004. godine, Velsa su citirali da je rekao kako je potrošio 500.000 američkih dolara na uspostavljanju i radu na viki projektima. Krajem donatorskih akcija Fondaciji, februara 2005, Fondacija Vikimedija je potpuno podržana prilozima. Možda inspirisan uspjehom Vikipedije, Vels je osnovao profitabilnu organizaciju Vikija nepovezanu sa Vikimedijom, koja održava razne vikije, među kojima je i projekat Vikigradovi. Vels je proglašen za prijatelja Berkmanovog centra za Internet i društvo na Harvardskom pravnom fakultetu 2005. Kasnije te godine, 3. oktobra, prema izjavi štampe Arhivirano 2007-09-27 na Wayback Machine-u, Vels se priključio Savjetu direktora Socijalteksta, provajdera viki tehnologije za biznis. Krajem 2005. pojavila se kontroverzija o Velsu i članku o njemu na Vikipediji. Kako je Vajrd magazin pokupio na poslu od Rodžersa Kadenheda, Vels je potvrdio da je viđen, pod svojim imenom uređivao sopstvenu biografiju na Vikipediji, što je praksa koju je politika vikipedijanske zajednice, čak i sam Vels, odbacila . Velsove izmjene , i  ticale su se toga da bivši saradnik na projektu Lari Sanger ne treba da se predstavi kao jedan od osnivača Vikipedije. Kad su neki drugi korisnici obrisali Velsove izmjene, on ih je ponovio još dvaput. Promijenio je neke informacije o počecima rada na Vikipediji i Bomisu. Kasnije je rekao u intervjuu Ljudi ne bi trebalo to da rade, uključujući i mene. Želio bih da to nikad nisam radio. pri razvoju softvera za socijalnu interakciju, softvera koji povezuje ljude s ciljem da nešto naprave zajedno, ne treba razmišljati samo o lošim stvarima koje oni mogu napraviti u tom procesu, već umesto toga možemo verovati ljudima. Možemo verovati da će nivo društvenih normi, navika i kulture ophođenja rešiti većinu tih problema. Često koristim ovaj primer kako bi izgledalo uređenje restorana kada bi bilo vođeno logikom nepoverenja? Mogli bi izgraditi čelične kaveze oko svakoga stola da se ljudi slučajno ne počnu bosti noževima i to bi rešenje verovatno potpuno smanjilo mogućnost napada nožem u restoranu, ali to bi definitivno bilo užasno loše rešenje u kontekstu civilizovanog društva. Saznanje da živimo u društvu u kom se ne treba bojati ljudi koji neposredno iza nas jedu svoje obroke noževima i viljuškama nešto je što vas makar na trenutak može učiniti srećnijim i zadovoljnijim. Nepoverenje u ljude i njihove namere posebno je izraženo na internetu i deo problema leži i u dizajnu softvera i veb aplikacija koje na internetu koristimo. Vels je bio strastveni sljedbenik objektivizma, filozofskog sistema koji je razvila Ajn Rand. Od 1992. do 1996. vodio je elektronsku mejling listu umjerena diskusija o objektivizmu , a 2002, počeo je sa uređivanjem Atlantisa, mejling liste vezane za objektivizam na mrežnom mestu objektivističke zajednice Mi živući. Vels živi u gradiću Sent Pitersburgu na Floridi, sa ženom Kristinom i ćerkom Kirom. Putovao je u mnogo zemalja, među kojima su Ujedinjeno Kraljevstvo, Belgija, Francuska, ali i Srbija. Zatvoren je kad se radi o njegovom privatnom životu, i njegovi interesi i hobiji van Vikipedije i Fondacije Vikimedija su uglavnom nepoznati javnoj publici.