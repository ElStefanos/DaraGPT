Vlajko Begović Fakovići, kod Srebrenice, 8. februar 1905  Beograd, 17. februar 1989, bio je jugoslovenski komunistički revolucionar, učesnik Španskog građanskog rata i Francuskog pokreta otpora tokom Drugog svetskog rata, društveno-politički radnik SFR Jugoslavije i junak socijalističkog rada. Posle revolucije u Jugoslaviji, bio je predsednik Savezne planske komisije, te član Saveta federacije od 1967. do 1984. godine. Bio je direktor više naučnih instituta i urednik nekoliko teorijskih i političkih listova. Bio je osnivač niza uglednih naučnih institucija u Beogradu, poput Instituta za društvene nauke i Fakulteta političkih nauka. Pisao je naučne radove iz oblasti ekonomije, sociologije, istorije i teorije socijalizma. Tokom revolucionarnog rada, koristio se partijskim pseudonimima Boti, Unger, Hans, Stanković, Stefan Štern i Vladimir Stefanović. Rođen je 8. februara 1905. godine u selu Fakovići, kod Srebrenice. Njegov otac, Simo Begović 18721952, bio je pravoslavni sveštenik. Simo Begović bio je poverenik srpske nacionalističke organizacije Narodna odbrana za Istočnu Bosnu počevši od 1910. godine. Kao srpski nacionalista i protivnik austrougarske vlasti, Simo Begović je bio jedan od osuđenih na smrt u Banjalučkom veleizdajničkom procesu tokom 1915. i 1916. ali je pomilovan zahvaljujući zalaganju španskog kralja Alfonsa XIII. Nakon što je Bosna i Hercegovina postala deo novoosnovane Kraljevine Srba, Hrvata i Slovenaca, porodica se seli na Pale, gde će pop Simo biti sveštenik u Crkvi Uspenja presvete Bogorodice sve do 1941. godine. Iako sam nije bio komunista, pop Simo podržavao je revolucionarno opredeljenje svoga sina.91193 Vlajko Begović imao je dva brata i dve sestre. Cela porodica bila je internirana u logoru nakon austrougarskog napada na Srbiju, gde su pobegli kada je 1914. izbio rat.91293 Brata Slobodana će kasnije ubiti ustaše u logoru Slana na Pagu, a sestru Kseniju udata Tanasković ubili su četnici tokom Sedme ofanzive 1944. godine.91393 Mladi Begović politički se radikalizovao još u nižim razredima gimnazije. Čitajući Maksima Gorkog i Nikolaja Černiševskog, sveštenikov sin postao je ateista. Počeo je da se druži sa socijalistima i da se upoznaje sa delima Marksa, Lenjina, Kauckog, Buharina i Lunačarskog. Videvši da njegova porodica živi teško i siromašno i posle oslobođenja od Austro-Ugarske, prestao je da veruje u ideje srpskog nacionalizma i jugoslovenskog ujedinjenja.91293 Socijalizmu se okrenuo iz revolta prema korupciji, nacionalizmu i klasnim nejednakostima u novoformiranoj Kraljevini Srba, Hrvata i Slovenaca Upravitelj škole, Srbin, lojalan podanik, govorio je o austrougarskom caru i kralju kao božanstvu i tražio od nas đaka da svaki dan pjevamo austrougarsku himnu. Kad je primijetio da samo otvaram usta i ne pjevam, premlatio me kao žandar. Vjerovao sam da će poslije oslobođenja biti obješen. Međutim, on je bio jedan od organizatora svečanog dočeka moga oca kad se vratio iz zatvora. Održao je i vatreni patriotski govor. Kasnije je dobio i Orden sv. Save. Oni ugledni160i bogati Srbi grabili su, zauzimali položaje u društvu, izmišljali nacionalne zasluge i kitili se njima. Rat je počeo jednim šovinizmom, a na kraju rata se pojavio drugi. Urezao mi se u sjećanje prizor ubojstva na ulici oca moga druga iz osnovne škole, Krešimira Dujmušića. Otac mu je bio mirni kotarski službenik. Neki šovinisti počeli su borbu protiv austrougarske vlasti poslije oslobođenja. Tu negdje je bio kraj moga srpskog nacionalizma.91493 Posle završene Srednje tehničke škole u Sarajevu 1926. godine, Begović odlazi da studira na Visokoj tehničkoj školi u Pragu. Tehničke škole u Čehoslovačkoj su bile put za siromašne studente da steknu visoko obrazovanje, jer je u Jugoslaviji samo onima koji su završili gimnaziju bilo dozvoljeno da upišu fakultet u zemlji. Bez ikakvih veza sa Jugoslovenima u Pragu, Begović se povezuje sa Komunističkom partijom Čehoslovačke i učestvuje na njenim skupovima i demonstracijama. Jednog dana, kada je tokom demonstracije pred praškom železničkom stanicom bacao kamenje na policiju, primetila ga je grupa jugoslovenskih komunističkih omladinaca i stupila u kontakt s njim.91693 Član Saveza komunističke omladine Jugoslavije SKOJ postao je 1927. godine, a Komunističke partije Jugoslavije KPJ 1930. godine. Kao član SKOJ-a, učestvovao je u komunističkom preuzimanju do tada liberalnog studentskog Društva jugoslovenskih tehničara u aprilu 1927. godine, te je biran u njegovo Izvršno veće.91793 Bio je i bibliotekar HSS-ovskog Udruženja Matija Gubec, koje su komunisti takođe preuzeli, i sakupio biblioteku sa preko 500 naslova iz marksističke literature, uključujući i tada već odbačene radove Lava Trockog.91893 Aktivno je agitovao među studentima i pokušavao da protivrežimske studente nekomuniste orijentiše ka komunizmu, naročito nakon uspostavljanja Šestojanuarske diktature. Organizovao je studente u borbi protiv jugoslovenskog poslanstva u Pragu, koje je špijuniralo studente i izveštavalo o režim o njihovoj političkog aktivnosti. Komunisti i nekomunisti zajedno su se organizovali na širokoj platformi demokratske borbe protiv režima, čak i u periodu kada je KPJ sama odbacivala takav kurs u zemlji. Najvažniji kadar kojeg je Begović tim putem privukao u partiju bio je Marijan Krajačić, rođeni brat Ivana Krajačića.91993 Kada je Begović postao punopravni član partije 1930, bio je veza između partijske organizacije u Pragu i centrale KPJ, koja se zbog diktature nalazila u Beču. Posredovao je i u odnosima između KPJ i KP Čehoslovačke i održavao vezu sa praškom levičarskom štampom.911093 Begović se prema građanskoj demokratiji Čehoslovačke odnosio pragmatično i nije ju video kao model koji treba ponoviti u Jugoslaviji, nego kao sredstvo u borbi protiv autoritarnog monarhističkog režima.911193 Uprkos tome, insistirao je na vođenju politike na širokoj demokratskoj osnovi studenti-pristaše građanskih partija mogli su da ostanu u studentskim udruženjima nakon što su ih komunisti preuzimali, mada su ih često napuštali, ne zbog komunističkog uticaja, nego zbog policijske represije koja bi usledila kao posledica komunističke aktivnosti.911293 U periodu od 1930. do 1933. godine, Begović je radio i kao organizator i instruktor KPJ u Jugoslaviji. Jovan Mališić i Nikola Kovačević - Stari ga 1930. godine šalju u Bosnu da radi na obnavljanju partijske organizacije. U Bosnu donosi ilegalnu partijsku literaturu, kao što su uputstva za podizanje oružanog ustanka, i pokušava da, zajedno sa Srđom Pricom, organizuje grupe komunista u Sarajevu i Mostaru. Ponovo pokreće partijsku štampu i finansiranje partijske aktivnosti prilozima radnika.911393 Pored rada u KPJ, Begović je bio organizator Ujedinjene revolucionarne omladine URO, radikalno-republikanske građanske organizacije sa socijalističkim simpatijama. Organizacija je bila omladinsko krilo Samostalne demokratske stranke SDS, glavne političke partije Prečana. Begović se povezao sa Svetozarom Pribićevićem, vođom SDS, koji se nalazio u egzilu u Pragu.911493 Kao član URO, Begović je radio unutar organizacije i prenosio im komunistička iskustva ilegalnog rada, mada je bio jako kritičan prema njihovoj političkoj praksi jer su nedisciplinovani i ograničeni na agitaciju. Zapisao je da nisu sposobni, niti znaju, voditi drugi rad osim agitacije, ... dok u stvaranju ilegalne organizacije i davanju organizacionih forma ovome spontanome pokretu koji nastaje, pokazuju nerazumevanje.911593 Nakon niza policijskih provala u zemlji, od decembra 1932. do oktobra 1933. godine, Begović se skrivao od policije, i za to vreme je boravio na Kosovu, u Albaniji, Italiji i Austriji.911793 Na Kosovu se skrivao na imanju Adama Pribićevića, Svetozarevog rođenog brata. Uz pomoć albanskih kačaka, predstavljajući se kao srpski trgovac, prešao je Prokletije noću po snegu i obreo se u Albaniji, gde je ubrzo uhapšen. Tvrdeći da je član Seljačko-demokratske koalicije, a ne komunista, i uz intervenciju Pribićevića, uspeva da dobije dozvolu da preko Barija i Venecije ode u Beč, gde stiže 4. maja 1933. godine.911893 Zbog revolucionarnog rada, Državni sud za zaštitu države ga je 1933. godine, u odsustvu, osudio na 12 godina zatvora. Tada Vladimir Ćopić donosi odluku da Begović emigrira u Francusku, gde se nastanjuje u oktobru 1933. godine i nastavlja svoj rad u radničkom pokretu.911993 U Parizu radi kao novinar i živi od crvene pomoći. Organizuje jugoslovenske radnike, povezuje ih sa KP Francuske i vodi borbu sa slovenačkim klerikalcima i ustaškom emigracijom, koji isto paralelno pokušavaju da agituju među jugoslovenskim radništvom. Februara 1935. godine je upućen, preko Antverpena i Finske, u Sovjetski Savez, na lečenje i školovanje.912093 U Sovjetskom Savezu je živeo pod imenom Stefan Štern. Bio je aspirant ekvivalent magistranta i predavač ekonomije na Komunističkom univerzitetu nacionalih manjina Zapada u Moskvi. Dva meseca posle dolaska u SSSR, uhapsio ga je NKVD i držao u pritvoru dvadeset dana pod optužbom da je nacionalista i agent Svetozara Pribićevića. Negirao je optužbe i, nakon što je pušten, shvatio je da se radilo o pokušaju vrbovanja, a ti pokušaji trajaće tokom celog njegovog boravka u SSSR-u 1935. i 1936. godine.912193912293 Kao postdiplomac KUNMZ-a prošao je vojnu obuku.912393 Potom je radio u preduzeću Glavlit kao cenzor za inostranu štampu.912293 Od 19. novembra 1936. godine je boravio u Španiji, gde se borio u Španskom građanskom ratu na strani Republikanske armije. U Španiju je došao među prvim jugoslovenskim dobrovoljcima. Prvo je svrstan u Slavensku četu XIII internacionalne brigade, a potom je prekomandovan u Kadrovsko odeljenje, gde je proveravao veštine i političku pouzdanost nadolazećih dobrovoljaca.912493 U decembru 1936. godine, Begović, Roman Filipčev i Dragotin Gustinčič inicirali su formiranje jedinstvene čete Srba, Hrvata i Slovenaca, a nedugo potom su borci zajedno s Begovićem predložili formiranje balkanskog bataljona koji bi poneo ime Georgija Dimitrova.912593 Od januara 1937. godine, Begović je radio na organizovanju Bataljona Dimitrov, koji će postati deo Petneste internacionalne brigade, i bio je deo štaba Bataljona.912693 Krajem januara, u Brigadu je došao Begovićev stari poznanik iz Praga, Vladimir Ćopić, koji će u jednom trenutku postati i komandant Petnaeste internacionalne brigade. Njih dvojica će zajedno učestvovati u borbama na Harami u februaru 1937. godine. Begović će tamo prvi put učestvovati u oružanom sukobu, i biti ranjen u vrat.912793 Begović je nakon Harame unapređen u čin kapetana i postavljen na čelo Obaveštajnog i opservacijskog odeljenja Petnaeste internacionalne brigade. Tada počinje Begovićeva kontraobaveštajna delatnost.912893 U leto 1937. godine, Begović je učestvovao u planiranju, a potom i u borbama, tokom Bitke za Brunete. 7. jula ujutru, nakon žestokih borbi, Begović je izviđajući mesto bitke, pronašao telo poginulog jugoslovenskog komuniste Blagoja Parovića Našao sam vode, napio se i zaspao ispod fašističkih rovova. Probudio sam se sutradan u zoru, mokar od rose. Razgledam njihova utvrđenja. Ona su malo oštećena. Iz njih su fašisti imali vanredan pregled terena kojim smo mi nastupali Leševi naših boraca ovde su retki oni su većinom ostali dole na kosi. Ispod fašističkih rovova sam naišao na leš sa licem okrenutim zemlji. Iza njega leže drugi leševi. Stas i odelo su mi bili poznati. Okrenuo sam ga. Bio je to Blagoje Parović. Metak mu je prošao kroz grudi sleva nadesno. Iz usta mu je tekla krv i sva je usirena. Izgleda da nije umro odmah, da se neko vreme borio sa smrću u grčevito stisnutim šakama držao je rukoveti iščupane suve trave.912993 26. oktobra 1937. godine, Vlajko Begović postavljen je na mesto šefa ispostave Vojno-obaveštajne službe SIM  Servicio de Información Militar u bazi Interbrigada u Albaseti, uspostavljene u avgustu iste godine. Na tom mestu nasledio je drugog Jugoslovena, Romana Filipčeva, a paralelno sa njime, taj posao će obavljati i treći Jugosloven  Karel Hac. Begović je bio zadužen za praćenje ljudi sa trockističkim simpatijama, poput književnika Andre Žida, ali i stvarne neprijatelje Španske republike, poput fašističkih agenata u republikanskim redovima.913093 Dok je bio na čelu SIM-a, Begović se našao u vrtlogu kontroverze koja je zahvatila Komunističku partiju Jugoslavije. U avgustu te godine je u Moskvi, pod lažnim optužbama za trockizam i špijunažu, uhapšen generalni sekretar partije Milan Gorkić. Grupa boraca došla je u lični sukob sa Begovićem i Božidarom Maslarićem, sa kojim je Begović bio cimer u Albaceti.913193 Begović i Maslarić će tada biti optuženi da su Gorkićevi ljudi, odnosno da su i oni sami potencijalni neprijateljski špijuni.913293 Vrlo brzo, Begović će na čelu ispostave SIM-a doći i u sukob sa političkim komesarom Internacionalnih brigada, André Martijem, a sovjetski obaveštajci unutar SIM-a očito su preferirali Haca, koji je bio saradnik njihove obaveštajne službe, umesto Begovića, koji sa njom nije imao veze. Ovo i sumnjičenja da je Gorkićev čovek rezultirali su time da je 6. februara 1938. godine Begović smenjen sa mesta šefa ispostave SIM-a i stavljen pod istragu zbog veza sa Gorkićem, kao potencijalni izdajnik i špijun.913393 Nakon što je istraga završena i Begović je oslobođen svih optužbi, upućen je u 35. diviziju, gde mu je komandant bio čuveni poljski komunista Karol Świerczewski  Walter.913493 Kada je, u maju 1938. godine, Sverčevski otišao u SSSR, Begović je vraćen u Petnaestu brigadu i ponovo je sarađivao sa Ćopićem. U to vreme su, prema Begoviću, počele strepnje, jer bi ljudi opozvani u SSSR nestali bez traga ili bi, posle par meseci, saznajali da su oni razotkriveni kao tobožnji špijuni i neprijateljski agenti.913593 Ta sudbina će u jesen 1938. godine zadesiti i njegovog prijatelja Ćopića. Istovremeno, Begović je povučen u pozadinu i postao je zadužen za teorijsko obrazovanje jugoslovenskih kadrova, sa kojima će obrađivati srpskohrvatski prevod Staljinove knjige Kratki kurs istorije VKPb.913693 Tokom rata Begović je stekao čin majora Španske republikanske armije.913793 Kao pasionirani fotograf, u Španiji je načinio, po sopstvenoj proceni, oko dve hiljade fotografija, koje su decenijama služile kao prvorazredan vizuelni izvor za istoriju Internacionalnih brigada, sa mnoštvom lokacija, situacija i ljudi, živih i mrtvih.913893 O ratnom učinku Španaca zapisao je sledeće U njihovom načinu ratovanja ima nešto što ne ulazi u naše shvatanje i smeta nam. Ima mnogo spontanog, diskusija i ubeđivanja Izgledaju nam nekad kao deca  jednom pokazuju vanrednu hrabrost, unose strast i svoj temperament u borbu, a drugi put se bez ozbiljnog razloga uznemire, stvaraju zabunu, pa dolazi do pojave panike.913993 Posle propasti Španske republike, 1939. godine, zajedno sa drugim učesnicima Internacionalnih brigada, bio je u koncentracionim logorima u Francuskoj. Iako je bio visokorangirani oficir, nije se našao u posebnoj četi određenoj za evakuaciju, koja je izbegla hapšenje od strane francuske policije.914093 Našao se u logoru Sen Siprijen, gde je bio na čelu interne obaveštajne službe zadužene za kadrove i rešavanje problema poput demoralizacije.914193 Posle nemačke okupacije Francuske, prebačen je u logor Girs, a potom u Vernet.914293 Na kraju, koncem 1942. godine, prebačen je u zatvor u Kastru, iz kog je septembra 1943. godine, zajedno sa Ljubom Ilićem i drugim Jugoslovenima, uspeo da pobegne i priključi se francuskom pokretu otpora. Nakon što je Guido Nonveiller uspeo da uspostavi kontakt sa pokretom otpora preko svoje tetke, zapravo lokalne antifašistkinje, spolja su dobili uputstva i mapu zatvora. Trideset četvorica političkih zatvorenika su napala nenaoružane stražare u noći sa 16. na 17. septembar i pobegli na slobodu.914393 Oslobođeni komunisti tada se pridružuju FTP-MOI, organizaciji francuskog komunističkog pokreta otpora u kojoj su se borili stranci. Ilić postaje komandant, a Begović komesar štaba Južne zone za međunarodne jedinice. Živi na relaciji LyonMarseille i održava vezu sa jugoslovenskim i drugim emigrantima u oba grada, te igra značajnu ulogu u organizovanju akcija ilegalaca. Celo vreme živi ilegalno, sa krivotvorenim papirima, pretvarajući se da je ukrajinski antikomunistički emigrant.914493 Posle oslobođenja Francuske, januara 1945. godine, preko Barija je došao na oslobođenu teritoriju Jugoslavije. Po povratku u zemlju uključen je u rad Agitprop odeljenja Centralnog komiteta KPJ i istovremeno je radio kao novinar Borbe.914593 Posle oslobođenja Jugoslavije, obavljao je razne odgovorne društveno-političke funkcije. Od 1946. godine bio je član Savezne kontrolne komisije, kojom je rukovodio Edvard Kardelj.914693 Od leta 1947. godine, bio je predsednik Savezne planske komisije914793 i direktor Saveznog zavoda za privredno planiranje. U svojoj studiji Istorijski uslovi razvitka socijalizma u Jugoslaviji, kao centralni problem Jugoslavije, pored razaranja nastalih tek nedavno završenim ratom i nedovoljnim tempom industrijalizacije u Kraljevini, naveo je neravnomerni regionalni razvoj i činjenicu da su se južnoslovenske države razvijale pod različitim društvenim formacijama i u različitim ekonomskim uslovima.914893914993 Kao član Agrarnog saveta Demokratske Federativne Jugoslavije, bio je pristalica i sprovodilac agrarne reforme, kao uklanjanja poslednjeg oblika kapitalističke eksploatacije na selu.915093915193 Begović je bio izraziti protivnik sitnih seljačkih poseda, koje je smatrao neefikasnim i neracionalnim, te nesposobnim za masovnu proizvodnju hrane potrebnu industrijalizovanom društvu.915293 Begović je bio zamenik Borisa Kidriča, arhitekte prvog jugoslovenskog petogodišnjeg plana, sa kojim je od kraja četrdesetih radio na uvođenju samoupravljanja.915393 Na Petom kongresu KPJ 1948. godine, Vlajko Begović biran je za kandidata za člana CK. Na Šestom kongresu 1952. godine, kada je partija preimenovana u Savez komunista Jugoslavije, Begović je bio prvi put izabran za punopravnog člana Centralnog komiteta. Na tom kongresu, održao je referat o aktivnom učešću SKJ u naučnom radu, u kom je izneo gledišta da SKJ mora biti idejni rukovodilac društva, koji postavlja osnovne teorijske postavke u nauci i bavi se konkretnim analizama određenih problema.915493 Nakon Kidričeve smrti 1953. godine, Begović je doneo odluku da se povuče sa ekonomskih funkcija i naredne dve godine je obavljao funkciju glavnog i odgovornog urednika Borbe.915393 Nalazio se u Budimpešti neposredno pre izbijanja ustanka 1956. godine i održao je posećeno predavanje o jugoslovenskom ekonomskom modelu. Posle sovjetskog gušenja ustanka, bio je autor zvaničnog odgovora Saveza komunista na optužbe sovjetskog rukovodstva da je Jugoslavija bila kriva za pobunu u Mađarskoj.915593915693 Iako je bio u svojevrsnoj političkoj penziji, ponovo će biti izabran u CK na Sedmom kongresu SKJ 1958. godine. Krajem pedesetih, učestvovao je u programima razvoja bilateralnih odnosa i naučne saradnje sa Sjedinjenim Američkim Državama i u tu svrhu putovao u SAD.915793 Formalno se penzionisao 1964. godine, mada je nastavio da radi kao publicista, društveni i naučni radnik Za društveni i politički rad, onaj rad na koji smo mi, stari kadrovi, naučeni, postoje ustanove, organi, organizacije, nadležni i zaduženi na svim razinama. Ako razvijate taj politički rad svojom inicijativom, možete izgledati i kao neki slobodni strijelac, kao čovjek koji radi na svoju ruku i miješa se u poslove drugih, i onda kada radi na općoj političkoj liniji SKJ, u okviru Programa i Statuta SKJ. Ne sukobljujući se s prihvaćenim principima, možete ipak doći u sukob s postojećim redom i odnosima u političkom životu. I meni nije sasvim jasno što od toga u postojećim uvjetima treba i mora biti, a što ne bi trebalo biti. Ne radi se o nekom nepravilnom odnosu prema meni. Naprotiv, odnos prema meni vrlo je dobar ja sam u ovom društvu privilegirana osoba. Pripadam među ljude koji ne shvaćaju da je društveno-politički rad kadrova samo sjedenje u forumima, politička istupanja, prenošenje, prepričavanje i objašnjavanje prihvaćene politike. To je mnogo šire polje rada. Na tom širem polju i za mene ima mjesta.915893 1968. godine, Vlajko Begović bio je otvoreni pristalica studentskog pokreta na Beogradskom univerzitetu. Pokušavao je da se postavi kao most između studenata i Saveza komunista Srbije, što ga je dovelo u sukob sa Momom Markovićem. Begović je smatrao da se u studentskom pokretu krije potencionalna zdrava snaga koja bi se mogla pametno iskoristiti pri reorganizaciji komunista, da su studenti većinom iz siromašnih porodica iz nerazvijenijih krajeva zemlje, i da su njihovi zahtevi ne samo opravdani, nego generalno u skladu sa ciljevima Saveza komunista i njegovim zvaničnim dokumentima.915993916093 Tokom sukoba unutar SK Srbije 1972. godine, Begović je smatrao situaciju složenijom nego 1968. i oklevao je da podrži partijske liberale Vlajko misli da tu ima borbe za vlast, pored razmimoilaženja u glavnim pitanjima partijske politike. Marka i Latinku smatra poštenim, inteligentnim, ali politički nedoraslim za glavne rukovodioce tako složene sredine kao što je Srbija a Beograd napose. U njemu su se nagomilale i osilile snage koje dejstvuju protiv svih naših deklaracija. Кo će dirnuti u to gnezdo? 1973. godine, Begović se našao pod internom istragom KOS-a i Saveza komunista Bosne i Hercegovine kada je, anonimnom dojavom, optužen za nacionalizam i za neslaganje sa linijom Saveza komunista, što je on negirao.916293 Kada je Tito preminuo, Begović je bio među viđenijim ljudima iz Bosne i Hercegovine kog bosanskohercegovačka partija ciljano nije pozvala na sahranu, zajedno sa Avdom Humom i Osman Karabegovićem, protiv čega je Čolaković protestovao, ističući da samo Bosanci nisu pozvali svoje kadrove koji su u nekom trenutku imali razmimoilaženja sa partijom.916393 Bio je član Glavnog odbora SSRN Jugoslavije i jedno vreme član Centralnog komiteta Saveza komunista Bosne i Hercegovine. Biran je za narodnog poslanika Savezne skupštine. Član Saveta federacije je bio od 1967. do 1984. godine. Vlajko Begović je objavio veliki broj članaka i studija o ekonomskim i političkim pitanjima. Od 1955. do 1958. godine bio je direktor Instituta za međunarodnu politiku i privredu.916493 1958. godine je pozvao na intenziviranje razvoja društvenih nauka u Jugoslaviji, i u narednih pola decenije pokrenuće rad nekoliko važnih državnih institucija.916593 Bio je inicijator osnivanja Instituta društvenih nauka i, od 1958. do 1960. godine, njegov drugi direktor. Ambicija mu je bila da u Jugoslaviji osnuje ozbiljnu naučno-istraživačku instituciju po ugledu na francuski Institut za studije političkih nauka poznatiji kao Sciences Po i nemački Institut za socijalna istraživanja. Na Institut je doveo saborca iz francuskog pokreta otpora Rudija Supeka.916693 Kao direktor Instituta, Begović je bio potpuno otvoren za različite pristupe, orijentacije i škole mišljenja, smatrajući da budući mladi naučnici treba da imaju temeljni uvid i znanje o svim teorijskim pristupima i orijentacijama koji postoje u svetu.916793 Nakon isteka mandata, postaje osnivač i prvi direktor takođe novoosnovane Visoke škole političkih nauka, koja će prerasti u Fakultet političkih nauka Univerziteta u Beogradu.915393 Begović je u februaru 1964. godine, pred sam početak nove privredne reforme napisao sociološko-ekonomsku studiju O nekim problemima naše radničke klase.916893 Studija je bila upućena direktno predsedniku republike Josipu Brozu Titu, potpredsedniku Aleksandru Rankoviću i predsedniku Saveza sindikata Jugoslavije Svetozaru Vukmanoviću Tempu. U ovoj studiji, Begović je izneo detaljan opis teškog ekonomskog stanja radničke klase u Jugoslaviji, na osnovu statističkih podataka, kao i ličnog terenskog istraživanja obilazio je fabrike i radnička domaćinstva i radio ankete. Pisao je o raskoraku koji postoji između plata radnika sa jedne strane, i službenika i rukovodilaca sa druge, o teškom položaju samohranih majki, o porastu cena hrane, i o visokim stanarinama koje su se pojavile kao posledica spore izgradnje radničkih stanova. Primetio je da samoupravljanje često postoji samo na papiru i da ljudi iz radničke klase retko zauzimaju vodeća mesta u partijskom aparatu i radničkim savetima. Istakao je da je cilj radnika, zbog ovako lošeg stanja, da iz radničke klase pobegnu koristeći se individualnim sredstvima poput ličnog usavršavanja i prekvalifikovanja, a ne da ostanu u radničkoj klasi i doprinose izgradnji socijalističkog društva. Izneo je i jasnu kritiku partijske birokratije kao društvenog sloja koji se odvojio od radništva i razvio sopstvene, radništvu suprotstavljene, interese Radnička klasa da obezbedi sebi život mora da ostvaruje društveno koristan rad i mora da stvara višak vrednosti. Kao da zaboravljamo da ona najvećim delom prima na svoja pleća društvenu proizvodnju, svojim niskim dohotkom omogućuje ubrzanu izgradnju i proširenu reprodukciju, pa i izvoz. U glavnom, na svojim leđima nosi troškove naše složene i skupe društvene nadgradnje i troškove odbrane. Na njena pleća pada najveći deo nestručnosti, neekonomičnosti i brzopletosti, posledice birokratizma, lokalizma i politikantstva u privredi. Ljudi u drugim društvenim slojevima mogu u daleko većoj meri da žive ostvarujući u nedovoljnoj meri pa i neostvarujući društveno koristan rad. Radnik to najmanje može. Savremena organizacija industrijske proizvodnje ostavlja za to sve manje mogućnosti.916993 Na kraju svoje studije upozorava da se razvija nova, tehnokratska birokratija, koja se razlikuje od ranije, staljinističke, i koja koristi samoupravu i samostalnost institucija, društveno-političke organizacije i preduzeća da izgradi svoje pozicije i svoju samostalnost.917093 O Begovićevom izveštaju raspravljano je praktično odmah, na sednici Izvršnog komiteta CK SKJ od 21. februara. Tito se u opštim crtama složio sa Begovićevim primedbama, i nastavio da se bavi ukazanim problemima tokom narednih godina, ali oni će i dalje ostati i na duge staze nikada neće biti do kraja rešeni.917193 Begović se bavio i istoriografskim radom. Bio je član prve Komisije za istoriju SKJ, zajedno sa Veljkom Vlahovićem, Alešom Beblerom, Karlom Mrazovićem i Rodoljubom Čolakovićem.917293 Sa Čolakovićem je radio i na formiranju centra za izučavanje Titovih dela pri Muzeju 25. maj, i na sređivanju Arhiva CK SKJ.917393 Zajedno su pokušavali da ubede Tita da Savez komunista otvoreno pokrene priču o Martovskim pregovorima jer ne treba čekati da to nedobronamjerni ljudi učine, a mi da se posle branimo. Međutim, njihovi pokušaji bili su neuspešni.917493 Pored partijske istorije, Begović se bavio istorijom Bosne i Hercegovine. Bio je učesnik prvog naučnog skupa posvećenog Mladoj Bosni, održanom u Sarajevu povodom šezdesetogodišnjice atentata na Franca Ferdinanda.917593 2011. godine je posthumno objavljena njegova knjiga Iz istorije srednjovekovne Bosne, čiji rukopis je bio završen još 1975. godine.917693 Iste godine, napisao je kraću studiju Socijaldemokratski radnički pokret u Bosni i Hercegovini 1909-1919.917793 Umro je 17. februara 1989. godine u Beogradu. Begović je bio nosilac Partizanske spomenice 1941. i drugih stranih i jugoslovenskih odlikovanja, među kojima su Orden junaka socijalističkog rada, Orden Republike sa zlatnim vencem, Orden zasluga za narod sa zlatnom zvezdom i dr. Legat Vlajka Begovića čuva se u Istorijskom arhivu Beograda. Njegov sin, Boris Begović rođ. 1956. godine, poznati je srpski ekonomista. Vlajko Begović je za života ostavio obimnu memoarsku građu o svom radu u revolucionarnom radničkom pokretu, koja još uvek nije objavljena u celosti. Među prvima je ostavio sećanja na svoj rad u Sovjetskom Savezu, te je i među prvima otvoreno pisao o svom odnosu sa NKVD-om, što su mu mnogi drugovi iz partije otvoreno zamerali.917893 Bio je blizak prijatelj Rodoljuba Čolakovića, koji se sa njim redovno konsultovao o svojim memoarima, koji će biti u celosti objavljeni krajem šezdesetih i početkom sedamdesetih.917993918093 Čolaković je opisivao Begovića kao stalno aktivnog i pokretnog pojedinca Vlajko Begović, posle dužeg izbivanja, banuo danas k meni. On je kao šilo - svugde se probija. Bio je na Кopaoniku, obišao manastire, lečio se u Igalu. I svugde vodio razgovore s ljudima odozdo. Zapažanja čemerna - apatija i pasivnost. Bar da psuju, bilo bi bolje. U bazi u Srbiji se oseća da u vrhu nema jedinstva. Vlajko se žali na naš primitivizam i siledžijstvo i neverovatnu nebrigu vlasti da napravi reda. Vlajko Begović je posthumno optužen da je tokom Španskog građanskog rata ubio svog saborca Blagoja Parovića. Tu tvrdnju su publicisti poput Vladimira Dedijera širili po tabloidnoj štampi, dok su istoričari Vladan Vukliš i Stefan Gužvica pokazali da se radi o teoriji zavere za koju ne postoje dokazi i koja protivreči širem kontekstu Parovićeve smrti i poznatim podacima o Begovićevom radu u Španiji.918293918393 Begović je, kao kontraobaveštajni oficir u Španiji, zaista između ostalog bio zadužen za ubistva sumnjivih pojedinaca na frontu, ali ne postoje podaci o njegovoj umešanosti u smrt bilo kojeg jugoslovenskog komuniste.918493