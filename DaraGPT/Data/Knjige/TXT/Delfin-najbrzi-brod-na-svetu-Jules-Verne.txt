SRPSKA KNJIŽEVNA ZADRUGA
 
 
UREDNICI
DRAGAN LAKIĆEVIĆ
MARKO NEDIĆ
 
ŠTAMPANO O STOGODIŠNJICI SMRTI ŽILA VERNA„DELFIN“ NAJBRŽI BROD NA SVETU
 
Preveo
D. N. Jovanović
 
Naslov originala
Jules Verne
(1828 — 1905)
LES FORCEURS DE BLOCUS
(1862)
 
MMXIXI
Delfin
Prva reka koju su zatalasali točkovi jednog parobroda, bila je Klajda. Bilo
je to 1812. godine.
Brod se zvao 
Kometa.
 Redovno je saobraćao između Glazgova i Grinoka,
prelazio šest milјa na sat.
Od toga vremena, više od milion parobroda ili poštanskih brodova plovilo
je ovom škotskom rekom, te su stanovnici velike trgovačke varoši vrlo dobro
bili upoznati sa čudesima parne plovidbe.
Međutim, 3. decembra 1862. godine, jedna grdna gomila, u kojoj je bilo
brodaraca, industrijalaca, rudara, mornara, žena i dece, beše zakrčila kalјave
glazgovske ulice i uputila se u Kelvajn-Dok, veliko brodogradilište Toda i
Mak-Gregora. Ovo poslednje ime dokazuje dovolјno, da su čudesni potomci
Hajglandera postali industrijalci, i da su od svih onih kletvenika starih
plemena napravili fabrike i radnike.
Kelvajn-Dok se nalazi nekoliko minuta daleko od grada na desnoj obali
Klajde. Radoznali svet nagrnu u njegove ogromne prostorije, gde se brodovi
grade, ne ostade nezauzeto nijedno mesto na keju, na zidu radionice, na
krovu magacina. I na samoj reci su plovili čamci i lađe, a na njenoj levoj
obali, na visoravnima Govena bilo je mnogo gledalaca.
A ovaj svet nije nagrnuo da gleda neku neobičnu svetlost, nego jedno
prosto spuštanje novog broda u more. A to glazgovskoj publici nije bilo ništa
novo i neobično.
Da li je 
Delfin
 — tako se zvao brod koji su sagradili Tod i Mak-Gregor —
imao neku osobitu odliku? Da istinu kažemo, nije. To je bio veliki brod od
hilјadu pet stotina tona, od čeličnih ploča, i u njemu je bilo udešeno sve tako
da se dobije najveća brzina. Nјegova mašina, rađena u livnici Lansfild, bila je
s visokim pritiskom i imala je stvarnu snagu od pet stotina konja. Kretala je
dva zavrtnja na stražnjem kraju broda, i potpuno nezavisni jedan od drugog.Ovo je nov sistem Doddžona iz Miluela, koji daje veliku brzinu brodovima i
dopušta im da se kreću u vrlo ograničenom krugu. Nije bila velika dubina do
koje je 
Delfin
 tonuo u more. Stručnjaci se nisu u tome varali, te su imali
pravo kad su tvrdili, da je ovaj brod određen da plovi pomorskim tesnacima
srednje dubine.
Ali naposletku, sve ove odlike nisu nikako mogle učiniti da se svet toliko
interesuje za ovaj brod, koji nije imao ništa više i ništa manje od nekog
drugog broda. Da njegovo spuštanje u more nije imalo kakvu veliku
mašinsku teškoću, koju je trebalo savladati? Ni to nije. U Klajdu su spuštani
mnogo veći brodovi, i spuštanje 
Delfina
 izvršilo bi se sasvim lako i bez
smetnje.
I zaista, u trenutku kada se poče osećati odliv, i poslovi oko spuštanja
počeše; udarci drvenog čekića odjeknuše složno na klinovima određenim da
dignu kilјu
[1]
 broda. Celu masivnu građevinu obuze neka drhtavica. Iako se
malo digla, videlo se kako se pomera. Klizanje je bivalo sve jače, i malo posle
Delfin
 se otisnu sa dobro nalojanjene skele i zagnjuri se u Klajdu usred
gustih pramenova bele pare. Nјegov stražnji deo udari u mulјevito dno reke,
pa se diže na leđa jednog ogromnog talasa, a veličanstveni parobrod, kako se
zahuktao, sav bi se razlupao na kejovima govenskog brodogradilišta da ga sve
njegove kotve, spuštane u isti mah sa užasnom hukom, nisu ustavlјale u
njegovom naletu.
Spuštanje u more sasvim je uspelo. 
Delfin
 se mirno njihao na Klajdi. Svi
gledaoci zaplјeskaše rukama, kad zauze mesto u svom prirodnom elementu, i
na jednoj i drugoj obali odjeknuše radosni usklici.
Zašto se ovoliko klicalo i plјeskalo?
I najvatreniji gledaoci ne bi umeli da kažu zašto se toliko oduševlјavaju.
Otkud je dolazilo ovoliko interesovanje za ovaj brod? Prosto od
tajanstvenosti koja je obavijala njegovo opredelјenje. Nije se znalo za kakvu
će se trgovinu upotrebiti, i kad su se pitale o tom razne grupe radoznalaca,
svi su se s pravom čudili kako se različito misli o ovom važnom predmetu.
Ipak, najbolјe obavešteni, ili oni, koji su mislili da su najbolјe obavešteni,
složili su se u tom, da će ovaj parobrod igrati neku ulogu u ovom užasnom
ratu, koji je besneo u Sjedinjenim državama Amerike. Ali oni nisu o tom
ništa više znali, i da li je 
Delfin
 bio gusarski ili prenosni brod, saveznički brod
ili brod federalne marine, ovo niko nije mogao kazati.
— Ura! — povika jedan, tvrdeći da je 
Delfin
 poručen za račun Država Juga.— Hip! Hip! Hip! — vikao je drugi kunući se da još nikad brži brod nije
plovio pored američkih obala.
Bilo je, dakle, nepoznato, a da bi se tačno znalo, trebalo je biti ortak ili bar
prisni prijatelј Vinsenta Plefara i komp.
Ovo je moćna i bogata trgovačka kuća čija je društvena firma bila Vinsent
Plefar i komp. Stara i cenjena porodica onih lordova Tobako, koji su podigli
najlepše krajeve u varoši. Oni vešti trgovci dobiše odobrenje od Saveza da
mogu ustanoviti u Glazgovu prve prodavnice duvana iz Virdžinije i
Merilanda. Stekoše se ogromna bogatstva; stvorio se nov trgovački centar.
Glazgov brzo postade industrijska varoš; na sve strane podigoše se predionice
i livnice, i za nekoliko godina blagostanje varoši dostiglo je vrhunac.
Radnja Plefara ostala je verna preduzimačkom duhu svojih predaka.
Upuštala se u najsmelije poslove i čuvala čast engleske trgovine. Nјen
sadašnji starešina, Vinsent Plefar, čovek od svojih pedeset godina, sasvim
praktičnog i pozitivnog duha, iako smeo, bio je čistokrvan brodarac. Ništa
drugo nije ga se ticalo osim trgovačkih pitanja, pa ni politička strana njihova.
Uostalom, on je bio pošten i ispravan.
Nije bila njegova zamisao da se sagradi i opremi brod 
Delfin.
 Ona je bila
njegovog sinovca Džemsa Plefara, lepog mladog čoveka od svojih trideset
godina, koji je bio najsmeliji kapetan trgovačke mornarice Engleske.
To je bilo jednoga dana u kafani 
Toninu,
 pod arkadama gradske dvorane,
kada je Džems Plefar, pošto je lјutit pročitao američke novine, saopštio jedan
vrlo smeo projekat:
— Čiko — reče mu on iznenada — može se zaraditi dva miliona za nepun
mesec dana.
— A šta se može izgubiti?
— Jedan brod i jedan tovar.
— Ništa drugo?
— Da, život mornara i kapetana; ali to ne ulazi u račun.
— Pa da vidimo — odgovori čika Vinsent, kome se dopadao ovakav govor.
— Sve je viđeno — odgovori Džems Plefar — Jeste li čitali novine 
Tribunu,
Nјujork Herald, Tajms, Ričmondski Inkvajer, Amerikan Revju
 ?
— Dvadeset puta, sinovče.
— Vi držite, kao i ja, da će američki rat još dugo trajati?— Vrlo dugo.
— Vi znate, koliko ovaj rat nanosi štete Engleskoj, a naročito Glazgovu?
— A još više nanosi štetu radnji Plefara i komp. — odgovori Vinsent.
— Tako je — odgovori mladi kapetan.
To me svaki dan muči, Džemse, i strah me kad pomislim kakvu trgovačku
pustoš može doneti ovaj rat. Nije da je radnja Plefarova nesigurna, ali ima
poslovne prijatelјe, koji mogu propasti. Ah! Neka đavo nosi ove Amerikance,
pa bili oni za ropstvo ili protiv ropstva!
Ako sa gledišta velikih načela čovečnosti, koja su uvek i svuda pretežnija
od ličnih interesa, Vinsent Plefar nije imao pravo da tako govori, imao je
pravo da se obazire samo na čisto trgovačko gledište. Najvažnijeg predmeta
američkog izvoza nije više bilo na glazgovskom trgu. 
Glad pamuka,
 da
upotrebimo energičan engleski izraz, iz dana u dan bivala je veća. Mnogo
hilјada radnika moralo je živeti od javne milostinje. Glazgov ima dvadeset i
pet hilјada razboja, koji su pre rata Sjedinjenih Država proizvodili dnevno
šest stotina dvadeset pet hilјada metara pamučne pređe, a to je pedeset
miliona funti godišnje. Neka se po ovim brojevima sudi o velikim
poremećajima u privrednom životu varoši, kada je gotovo sasvim nestalo
pređe. Poslovi su se obustavlјali u svim fabrikama. Radnici su umirali od
gladi.
Gledajući ovu užasnu bedu, Džems Plefar došao je na misao o ovom svom
smelom preduzeću.
— Ići ću da tražim pamuk — reče on — i doneću ga pošto poto.
Ali kako je i on bio „trgovac“ kao njegov stric Vinsent, naumi da to uradi
trampom, i da predlože posao kao trgovački.
— Čiko Vinsente — reče — evo da vam kažem šta sam smislio.
— Hajde da vidim, Džemse.
— To je sasvim prosto. Sagradićemo lađu koja će imati veliku brzinu i
jačinu.
— To može biti.
— Natovarićemo u nju ratnu municiju, hranu i odelo.
— To će se naći.
— Ja ću zapovedati tim parobrodom, koji će biti brži od svih brodova
federalne flote. Probiću blokadu jednoga od pristaništa Juga...— Prodaćeš skupo tvoj tovar saveznicima, kojima je potreban — reče
Vinsent.
— A vratiću se s natovarenim pamukom...
— A daće ti ga nizašta.
— Tako je kako kažete, čiča Vinsente. Pristajete li?
— Pristajem. Ali da li ćeš proći?
— Proći ću, ako imam dobru lađu.
— Napraviću ti takvu. Ali treba ti mornarsko osoblјe?
— Pa naći ću ga. Ne treba mi mnogo lјudi.
Toliko koliko je potrebno za upravlјanje brodom. Nećemo se tući sa
federalcima, nego samo da ih preteknemo.
— Preteći ćemo ih — odgovori Vinsent odlučno. — Reci mi sad, Džemse,
na koju ćeš se tačku američke obale uputiti.
— Dosad je već nekoliko brodova probilo blokadu Novog Orleana,
Ujlminktona i Savana. A ja mislim da uđem pravo u Čarlston. Nijedan
engleski brod nije prodro u njegove tesnace, osim broda 
Bermuda.
 Učiniću
kao i on, i ako moj brod ne bude duboko tonuo, ići ću tamo kuda federalni
brodovi ne mogu ići za mnom.
— Zna se da je Čarlston pun pamuka. Pale ga, da ga se otarase — reče stric.
— Jeste — odgovori Džems. — Štaviše, varoš je gotovo opkolјena. Generalu
Boregaru nestalo je municije; platiće mi zlatom moju robu.
— Dobro, sinovče. A kad hoćeš da pođeš?
— Kroz šest meseci. Trebaju mi duge noći, zimske noći, da lakše prođem.
— Napravićemo ti takav jedan brod.
— Svršeno, čiko.
— Svršeno.
— Nikom ni reči o tom?
— Nikom ni reči.
I eto kako je, posle pet meseci, parobrod 
Delfin
 bio spušten u more, sa
brodogradilišta Kelvajn-Doka, i zašto niko nije znao šta će i kuda će.II
Polazak
Opremanje broda išlo je brzo. Jedrila i jedeci bili su gotovi, samo ih je
trebalo namestiti i sastaviti. 
Delfin
 je imao tri katarke sa trapezoidnim
jedrilima, a ovo je bilo gotovo izlišno. I zaista, on nije računao na vetar da
umakne od federalnih krstarica, nego na moćnu mašinu, koju je imao u
svojim bokovima. Imao je pravo.
Krajem decembra, 
Delfin
 je bio odveden u zaliv Klajde, da se izvrše probe.
Ne može se kazati ko je bio zadovolјniji, da li građevinar broda ili njegov
kapetan. Novi parobrod je plovio divno, jer je patentlog
[2]
 pokazao brzinu od
sedamnaest milјa
[3]
 na sat, brzinu koju nije nikad dobio engleski, francuski
ili američki brod. 
Delfin
 bi zacelo u trci sa najbržim brodovima sve pretekao.
Utovarivanje je počelo 25. decembra. 
Delfin
 je pristao uz parobrodsku
stanicu, malo niže glazgovskog mosta, poslednjeg mosta koji prelazi Klajdu
pre njenog ušća u more. Tu je u magacinima bilo mnogo odela, oružja i
municije, što je sve brzo utovareno u 
Delfin.
 Ali kuća Plefar nije mogla duže
čuvati tajnu, kad se videlo šta je sve utovareno u brod. Uostalom, 
Delfin
 tek
što se nije otisnuo na more. Nikakva američka krstarica nije se videla u
engleskim vodama. Pa onda, kako da se i dalјe krije, kada je trebalo uzeti
poslugu u službu? Ljude nisu mogli ukrcati, a da im se ne kaže šta im je
posao. Najzad, kad se svoj život stavlјa na kocku, svak hoće da zna kako i
zašto.
Ali ova opasnost za život nije nikoga odvratila. Plata je bila dobra, i svak
je imao svoj deo dobiti, u ovom poslu. Stoga se mnogo mornara ponudilo, i to
je od najbolјih. Džems Plefar je mogao da bira, i dobro je izabrao. Nije prošlo
ni dvadeset i četiri sata, u njegovu spisku osoblјa bilo je zavedeno trideset
imena mornara, koja bi činila čast jahti Nјenog Veličanstva.
Polazak je bio određen za 3. januar. 
Delfin
 je 31. decembra bio gotov. Na
njegovom dnu bilo je puno municije, hrane i uglјa. Nije ga više ništazadržavalo.
Kapetan se 2. januara nalazio na brodu, bacajući poslednji pogled na sve
što je urađeno, kad neki čovek dođe na ulaz 
Delfina
 i reče da hoće da govori
sa Džemsom Plefarom. Jedan mornar odvede ga kapetanu.
To je bio snažan čovek, plećat, crven u licu, a njegov benast izgled rđavo
je krio njegovo lukavstvo i veselost. On kao da nije poznavao pomorske
običaje i gledao je oko sebe kao čovek, koji nije navikao da se kreće na krovu
kakvog broda. Međutim, ponašao se kao da je stara mornarčina, posmatrajući
jedrila 
Delfinova,
 i klateći se u hodu kao mornari.
Kada dođe pred kapetana, pogleda ga oštro i reče mu:
— Vi ste kapetan Džems Plefar?
— Ja sam — odgovori kapetan. — Šta hoćeš?
— Da se ukrcam u vaš brod.
— Nema više mesta, sva su popunjena.
— Oh! Jedan čovek više neće vam bita na odmet.
— Misliš? — reče Džems Plefar, gledajući čoveku pravo u oči.
— U to sam uveren — odgovori čovek.
— Ali ko si ti? — upita kapetan.
— Žestok mornar, uveravam vas, i odvažna lјudina. Dve snažne mišice kao
ove što imam čast da vam ih ponudim, nisu na odmet nijednom brodu.
— Ali ima još brodova osim 
Delfina
 i još drugih kapetana osim Džemsa
Plefara, pa zašto si došao ovamo?
— Zato što hoću da služim na 
Delfinu
 i da mi zapoveda kapetan Džems
Plefar.
— Ti mi ne trebaš.
— Uvek treba snažan čovek, a da bih vam dokazao svoju snagu, dopustite
da se ogledam sa trojicom ili četvoricom od vaših najjačih mornara.
— Ala si žustar! — odgovori Džems Plefar. — Kako ti je ime?
— Krokston, ako je po volјi.
Kapetan se malo izmače da bolјe posmatra toga junačinu, koji mu se na
ovako čudan način predstavio. Držanje, stas, izgled ovog mornara nisu
uterivali u laž njegovo tvrđenje da je snažan čovek. Videlo se da je u njemu
velika snaga.— Kuda si putovao morem? — upita ga Plefar.
— Svuda pomalo.
— I ti znaš šta će 
Delfin
 tamo dole da radi?
— Znam, i to me baš draži.
— He, Bog me ubio, ako ispustim takvog đidu kao što si ti! Idi
potkapetanu, g. Matru, da te upiše.
Pošto je ove reči izgovorio, Džems Plefar je mislio da će se njegov čovek
okrenuti i otrčati na prednju stranu broda; ali se prevario. Krokston se ne
mače s mesta.
— No, jesi li me čuo? — upita kapetan.
— Jesam — odgovori mornar. — Ali to nije sve, imam još nešto da vam
predložim
— Ah! Ti mi dosađuješ — odgovori naglo Džems — nemam vremena da
gubim u razgovoru.
— Neću vam dugo dosađivati — reče Krokston. — Još dve reči, i to je sve.
Evo da vam kažem. Imam jednog sinovca.
— Taj sinovac ima krasnog strica — odgovori Džems Plefar.
— He! He! — nasmeja se Krokston.
— Hoćeš li svršiti? — upita kapetan jako nestrplјiv.
— Pa evo u čemu je stvar. Kad se uzme stric, može se nešto učiniti i za
sinovca.
— Ah, gle!
— Pa to je običaj. Jedan ne ide bez drugog.
— A šta je tvoj sinovac?
— Mladić od petnaest godina, mornarski šegrt, učim ga zanatu. Pun je
dobre volјe, i od njega će biti valјan mornar.
— E moj majstore Krokstone — povika Džems Plefar — a zar ti smatraš da
je 
Delfin
 škola mornarskih šegrta?
— Ne treba da govorimo rđavo o mornarskim šegrtima — odgovori
Krokston. — Takav jedan šegrt postao je admiral Nelson, i drugi, admiral
Franklen.
— He, Boga mi, prijatelјu — odgovori Džems Plefar — tvoj mi se govor
dopada. Dovedi tvoga sinovca; ali ako ne nađem u njegovom stricu odvažnogmornara, a veliš da to jesi, stric će imati posla sa mnom. Idi, i vrati se kroz
jedan sat.
Krokston ne dade da mu se kaže dvaput. Pozdravi dosta nespretno
kapetana 
Delfina,
 i izađe na suvo. Posle jednog sata vrati se na brod sa svojim
sinovcem, mladićem od četrnaest do petnaest godina, koji je bio malo
slabunjav i nežan, zbunjen i bojažlјiv. Krokston ga je morao malo hrabriti
lepim rečima.
— Hajde — govoraše on — samo hrabro! Ta neće nas pojesti! Uostalom,
ima vremena da se ode.
— Ne, ne! — odgovori mladić — i neka nam Bog bude u pomoći!
Istog dana, mornar Krokston i učenik Džon Stigs behu upisani u knjigu
osoblјa 
Delfina.
Sutradan, u pet sati ujutru, naložiše vatre u parobrodu. Krov se tresao od
zagrejanog kazana, a para je izlazila šišteći kroz ventile. Vreme je bilo da se
pođe.
Dosta velika gomila tiskala se na kejovima i glazgovskom mostu, iako je
bilo rano. Svet je došao da poslednji put pozdravi smeli brod. Vinsent Plefar
je došao da zagrli kapetana Džemsa, ali se on u ovoj prilici držao kao kakav
Rimlјanin iz starog dobrog doba. Imao je junačko držanje, i dva krupna
polјupca kojim je obdario sinovca, pokazivali su njegovu snažnu dušu.
— Pođi, Džemse — reče on mladom kapetanu — pođi brzo, a vrati se još
brže. Naročito nemoj propustiti da se koristiš ovom zgodnom prilikom.
Prodaj skupo a kupuj jeftino, pa će te tvoj čika poštovati.
Posle ove preporuke, pozajmlјene iz 
Trebnika savršenog trgovca,
 stric i
sinovac se rastadoše, i svi posetioci ostaviše brod.
U tom trenutku Krokston i Stigs stajali su na prednjem kraju broda, i prvi
reče drugom:
— Sve ide dobro, sve ide dobro. Kroz dva sata bićemo na moru, i ja imam
dobro mišlјenje o putu koji ovako počinje.
Mornarski učenik, mesto svakog odgovora, stisnu ruku Krokstonu.
Džon Plefar je izdavao svoje poslednje naredbe za polazak.
— Imamo pritisak? — upita svoga pomoćnika.
— Imamo, kapetane — odgovori Matju.
— Onda puštajte palamare
[4]
.Ovo bi odmah izvršeno. Zavrtnji se počeše kretati. 
Delfin
 pođe, prođe
između lađa u pristaništu i brzo ga nestade ispred očiju svetine koja ga je
usklicima pozdravlјala.
Delfin
 je lako plovio niz Klajdu. Može se reći da je ova reka postala od
čovečije ruke. Blagodareći neprestanom čišćenju, ona je za ovo šezdeset
godina dobila petnaest stopa u dubinu, a triput je postala šira između
gradskih kejova.
Šuma katarki i dimnjaka brzo se izgubi u dimu i magli. Lupa čekićem u
livnicama i sekira u brodogradilištu prestade u dalјini. Kod sela Partika
letnjikovci i vile dođoše posle fabrika. Umeravajući jačinu svoje pare, 
Delfin
je lagano plovio između nasipa koji zadržavaju reku iznad obala i često usred
vrlo uskih prolaza. Ovo nije bila nikakva smetnja, jer za jednu plovnu reku
više vredi dubina no širina. Parobrod kojim je upravlјao jedan od odličnih
pilota irskog mora, plovio je bez smetnje između plovnih kažiputa, kamenih
stubova i biginga
[5]
 sa fenjerima koji pokazuju kanal. Brzo prođoše pored
sela Renfruja. Tu se Klajda širi kod brežulјka Kilpatrika, i pred zalivom
Bolinga, na čijem se kraju otvara ušće kanala koji vezuje Edinburg sa
Glazgovom.
Naposletku, zamak Dumbarton dizao se četiri stotine stopa u vazduhu i
jedva se u magli mogao videti. A malo posle, lađe u glazgovskom pristaništu
stadoše poigravati od talasa 
Delfina.
 Nekoliko milјa dalјe, prođe pored
Grinoka, domovine Džemsa Vata i stiže do ušća u zaliv kroz koji se ona uliva
u severni kanal. Tu je osetio prvo talasanje mora i prođe pored živopisnih
obala ostrva Aran.
Naposletku, obiđoše rt Kantajr, koji se isprečio u kanalu i prođoše pored
ostrva Ratlina. Pilot, koji je dosad krmanio 
Delfinom,
 otplovi sa čamcem do
male ubojne lađe, koja je krstarila na pučini. Zatim kapetan opet uze upravu
nad 
Delfinom,
 pođe na sever Irske putem kojim lađe malo idu, i uskoro,
izgubivši iz očiju poslednje evropske zemlјe, nađe se sam nasred Okeana.III
Na moru
Delfin
 je imao dobro mornarsko osoblјe. To nisu bili mornari za borbu i
hvatanje brodova, no lјudi koji umeju da upravlјaju lađom. Više mu nije ni
trebalo. Ovo su bili sve odvažni momci, ali svi više ili manje trgovci. Želјni su
bili blaga, a ne slave. Nisu pokazivali svoju zastavu, niti su je mogli braniti
topovima: sva artilјerija sastojala se iz dva topčića, koji su se mogli upotrebiti
samo za davanje signala.
Delfin
 je brzo plovio; odgovarao je nadama graditelјa i kapetana, i brzo je
prešao granicu britanskih voda. Nijedna lađa se nije videla; veliki put Okeana
bio je slobodan. Uostalom, nijedan brod neprijatelјske flote nije imao pravo,
da ga napadne pod engleskom zastavom. Mogao je ići za njim, ne dati mu da
se probije kroz liniju blokade. Stoga je Džems Plefar sve žrtvovao brzini svog
broda, baš zato da ga niko ne može pratiti.
Ma kako da je, na brodu se dobro stražarilo. Iako je bilo hladno, jedan
čovek je uvek bio na katarci, spreman da javi ako spazi najmanje jedrilo na
horizontu. Kada dođe veče, kapetan Džems dade Matjuu najtačnija uputstva.
— Nemojte ostavlјati vaše lјude suviše dugo na straži — reče mu on. —
Može ih uhvatiti zima, a u takvim prilikama straža se ne čuva dobro. Često ih
smenjujte.
— Razumem, kapetane — odgovori Matju.
— Preporučujem vam Krokstona da čuva stražu. On kaže da ima dobar
vid; treba ga staviti na probu. Uzmite ga da stražari izjutra i da pazi na
jutarnju maglu. Ako se dogodi štogod, neka mi se javi.
Ovo rekavši, Džems Plefar ode u svoju kabinu. Matju pozva Krokstona i
reče mu šta je naredio kapetan.
— Ti ćeš sutra u šest sati u tvoju osmatračnicu na glavnoj katarci.
Umesto odgovora, Krokston zagrokta kao svinja. Ali tek što je Matju
okrenuo leđa, a mornar promrmlјa mnogo nerazumlјivih reči, i najzad viknu:— Šta mu je to osmatračnica na glavnoj katarci?
U tom trenutku priđe mu sinovac Džon Stigs.
— No, kako je, moj dobri Krokstone? — upita ga on.
— Pa ide dobro, ide dobro! — odgovori mornar sa usilјenim osmehom. —
Samo ima nešto nezgodno. Ovaj đavolski brod otresa sa sebe buve kao pseto
kad izađe iz reke, tako da mi je malo teško na srcu.
— Siromah prijatelј! — reče učenik, gledajući Krokstona sa živim
osećanjem zahvalnosti.
— I kad pomislih da ovako star dobijem morsku bolest. Baš sam neka
slabotinja! Ali biće bolјe, biće bolјe. Samo ne znam šta mu je to osmatračnica
na glavnoj katarci...
— Dragi Krokstone, i to je sve za mene...
— Za vas i njega — odgovori Krokston. — Ali ni reči o tome, Džone.
Uzdajmo se u Boga. On nas neće ostaviti.
Posle ovih reči, Džon Stigs i Krokston odoše u mornarsku sobu, i stari
mornar ne zaspa pre nego što je video da je mladi učenik mirno legao u uskoj
kabini, koja mu je bila određena.
Sutradan u šest sati Krokston ustade da ide na stražu. Pope se na krov, i
potkapetan mu naredi da se uspuže na katarku i da dobro čuva stražu.
Kad ču ove reči, mornar izgledaše malo neodlučan, pa se posle, kao, reši i
pođe na stražnju stranu 
Delfina.
— No, kuda ćeš tamo? — povika Matju.
— Onamo kuda me šalјete — odgovori Krokston.
— Rekoh ti da se popneš na glavnu katarku.
— Pa idem tamo — odgovori mornar odlučno i pođe na kraj broda.
— Sprdaš li se ti? — reče Matju nestrplјivo — Tražiš bsmatračnicu na
stražnjoj katarci. Ti mi izgledaš neki smetenjak, koji ne ume ni dva jedeka
[6]
da zaveže. Na kakvoj si ti oklepanici
[7]
 putovao, prijatelјu? Na veliku
katarku, smetenjače, na veliku katarku!
Mornari dotrčaše, kad čuše šta kapetan govori, i prsnuše u smeh,
gledajući Krokstona kako se zbunio, pa ne zna šta će. Pogleda u katarku kojoj
se nije video vrh u jutarnjoj magli, pa reče:
— Dakle, uz ovu banderu da se penjem?— Jeste — odgovori Matju — i požuri! Tako mi svetog Patrika,
neprijatelјska lađa bi imala vremena da jurne na nas i pocepa nam jedrila pre
nego što ova lenština dođe na svoje mesto. Ta hoćeš li ići?
Krokston ništa ne reče, s mukom se pope na ogradu broda i stade se
penjati po prečagama od konopca, kao čovek koji ne ume da se služi ni
nogama ni rukama, a kad dođe do osmatračnice, mesto da se lako vine na
nju, ne mače se s mesta i uhvati se za konopce kao da ga je uhvatila
nesvestica. Matju se nalјuti kad vide kako je Krokston spleten i naredi mu da
s mesta siđe na krov.
— Ovaj smetenjak nikad nije bio mornar — reče on starešini mornara. —
Džonsone, idite da vidite šta on ima u svojoj torbi.
Starešina mornara brzo ode u mornarsku sobu.
Za to vreme Krokston je teško silazio; ali noga mu se okliznu, i on se
uhvati za jedan konopac koji se odreši, te pade dosta nezgodno na krov.
— Smetenjače, glupače! — povika Matju — što si došao na ovaj brod? Ah!
Izdavao si se za dobrog mornara, a ne znaš da razlikuješ prednju katarku od
stražnje katarke. Čekaj, razgovaraćemo malo.
Krokston nije odgovarao. Sagnuo je leđa kao čovek gotov da sve primi. U
to se starešina mornara vrati.
— Evo šta sam sve našao u torbi ovoga selјaka: sumnjiv portfelј
[8]
 sa
pismima.
— Dajte ovamo, gospodine Matju. Pisma sa žigom Sjedinjenih Severnih
Država. „G. Haliburt, iz Bostona!“ Jedan privrženik ukinuća ropstva!
Federalac! ... Bedniče! Ti si izdajnik! Ušunjao si se u naš brod da nas
špijuniraš! Nemaj brige! Dobićeš što si zaslužio: opipaćeš šape mačke sa devet
repova
[9]
. Nadzorniče, javite kapetanu. A vi ostali pripazite na ovog lupeža.
Krokston se samo mrštio, slušajući ove prekore, ali ništa ne reče. Vezali su
ga za čekrk, te nije mogao mrdati ni nogama ni rukama.
Malo kasnije, Džems Plefar izađe iz kabine i ode na prednji krov. Matju
mu odmah saopšti šta se dogodilo.
— Šta to veliš? — upita Džems Plefar, jedva se uzdržavajući da ne plane.
— Ništa.
— A šta sad hoćeš od mene?
— Ništa.— A ko si ti? Amerikanac, kako se iz ovih pisama vidi.
Krokston ništa ne odgovori.
— Nadzorniče — reče Džems Plefar — pedeset kamdžija ovom čoveku da
odreši jezik. Hoće li to biti dosta, Krokstone?
— Videćemo — odgovori mirno stric učenika Džona Stigsa.
— Na posao — reče nadzornik.
Na ovu zapovest, dva snažna mornara svukoše Krokstonovu vunenu
bluzu. Behu već uzeli strašnu kamdžiju i zamahnuli na leđa osuđenikova,
kada Džon Stigs dotrča na krov, bled i kao bez duše.
— Kapetane! — viknu on.
— Aha! Sinovac — reče Džems Plefar.
— Kapetane — nastavi Džon savlađujući se — ono što vam Krokston nije
hteo kazati, kazaću vam ja. Neću da krijem što on hoće još da prećuti. Da, on
je Amerikanac, a i ja sam. Obojica smo neprijatelјi pristalica ropstva, ali
nismo izdajnici koji su došli ovamo da izdadu 
Delfin
 i da ga predadu
federalnim brodovima.
— Pa zašto ste došli ovamo? — upita kapetan strogim glasom i
posmatrajući pažlјivo mladića.
Ovaj se stade premišlјati, šta da odgovori, pa zatim reče odvažno:
— Kapetane, hteo bih da govorim s vama nasamo.
Dok je Džon Stigs ovo govorio, Džems Plefar pažlјivo ga je posmatrao.
Nјegovo mlađano i blago lice, njegov umilјat glas, lepe i bele ruke, njegove
velike živahne blage oči, sve ovo skupa izazva neku slutnju u duši
kapetanovoj. Kada Džon Stigs kaza šta želi, Plefar pogleda oštro u Krokstona,
koji slegnu ramenima. Zatim pogleda u Stigsa, koji se zbuni, pa mu reče samo
ovo:
— Hodite.
Džon Stigs pođe s kapetanom na gornji krov. Kad dođoše do kabine
kapetanove, on je otvori i reče Stigsu, koji je bio sav bled od uzbuđenja:
— Gospođice, izvolite unutra.
Džon sav pocrvene kad ga kapetan ovako nazva, i nehotice mu iz očiju
potekoše dve suze.
— Umirite se, gospođice — reče Džems Plefar blažim glasom — i recite mi
zašto ste došli na moj brod?Devojka se stade ustezati da odgovori; ali, ohrabrena pogledom
kapetanovim, reši se da govori.
— Gospodine — reče ona — ja hoću da se sastanem s ocem u Čarlstonu.
Grad je opkolјen i sa suva i sa mora. Nisam dakle znala kako da uđem u tu
varoš, kada doznadoh da 
Delfin
 namerava da se provuče kroz blokadu. Stoga
sam ušla u vaš brod, i molim vas da me izvinite što sam ovo uradila bez vašeg
odobrenja. Vi biste me odbili.
— Zacelo — odgovori Džems Plefar.
— Onda sam dobro učinila, što vas nisam molila — odgovori devojka jačim
glasom.
Kapetan skrsti ruke, pođe po kabini, pa je upita:
— Kako se zovete?
— Dženi Haliburt.
— Sudeći po adresi pisama uhvaćenih kod Krokstona, držim da je vaš otac
iz Bostona.
— Jeste, gospodine.
— I jedan čovek sa Severa se tako nalazi u varoši Juga usred rata
Sjedinjenih Država?
— Moj otac je zaroblјen. Nalazio se u Čarlstonu, kada su ispalјene prve
puške građanskog rata, i kada Saveznici isteraše trupe iz tvrdinje Somter. Moj
otac je protiv ropstva, i zato ga je ta partija mrzela, te je po naredbi generala
Boregara uhapšen. Ja sam tada bila u Engleskoj kod jedne rođake, koja je
nedavno umrla, i sama, bez ičije potpore, osim Krokstona, htela sam da se
sastanem s ocem i da s njim ostanem u ’apsu.
— A šta je bio g. Haliburt? — upita Džems Plefar.
— Dobar i pošten novinar — odgovori Dženi s ponosom — jedan od
najvrsnijih urednika 
Tribune
[10]
 koji je hrabro branio stvar crnaca.
— Jedan protivnik ropstva! — povika kapetan — jedan od onih lјudi, koji
su, pod lažnim izgovorom da ukinu ropstvo, pokrili svoju otadžbinu krvlјu i
ruševinama.
— Gospodine — odgovori Dženi Haliburt prebledela — vi mi vređate oca!
Vi ne smete zaboraviti, da sam ja sama ovde, da ga branim.
Lice mladoga kapetana pocrveni; obuze ga gnev sa stidom. Možda je hteo
da bez poštede odgovori devojci; ali se uzdrža i otvori vrata od kabine:— Nadzorniče! — viknu on.
Nadzornik odmah dotrča.
— Ova kabina biće odsad kabina gospođice Dženi Haliburtove — reče on.
Meni neka se spremi jedna sobica na kraju gornjeg krova. Ne treba mi više.
Nadzornik pogleda začuđeno ovog mladog mornarskog učenika sa
ženskim imenom; ali na mig Džemsa Plefara izađe.
— I sad ste, gospođice, kao kod svoje kuće — reče mladi kapetan 
Delfina.
Zatim ode.IV
Lukavstvo Krokstonovo
Sve osoblјe na brodu brzo je saznalo šta se dogodilo gospođici
Haliburtovoj. Krokston se nije libio da to priča. Kapetan naredi da se odreši
od čekrka, a mačku sa devet repova ostaviše u zapećak.
— Lepa životinja — reče Krokston — naročito kad uvuče nokte.
Čim ga pustiše, siđe u mornarsku sobu, uze malu torbu i donese je
gospođici Dženi. Devojka je obukla svoje ženske halјine; ali je ostala u svojoj
kabini i nije izlazila na krov.
Što se tiče Krokstona, potpuno se dokazalo, da nikad nije bio mornar, te
su ga oslobodili od svake službe na brodu.
Međutim, 
Delfin
 je brzo plovio preko Atlantika, sekući talase svojim
duplim zavrtnjem, i sav posao sastojao se u tom da se pažlјivo motri.
Sutradan posle onoga što se dogodilo s gospođicom Dženi, Džems Plefar se
brzim korakom šetao po komandnom mostu. Nije pokušavao da se vidi s
devojkom i da s njom produži juče započeti razgovor.
Dok se šetao, Krokston je često nailazio na njega i zagledao ga s nekim
zadovolјstvom. Očevidno je želeo da govori s kapetanom, i tako ga je često
gledao, da se ovaj malo nalјuti.
— No šta opet hoćeš od mene? — upita Džems Plefar Amerikanca —
Oblećeš oko mene kao plivač oko pojasa za spasavanje. Hoće li se to jednom
svršiti.
— Izvinite me, kapetane — odgovori Krokston namignuvši — to je zato što
imam nešto da vam kažem.
— Pa govori.
— Oh! To je sasvim prosto. Hoću da vam iskreno kažem, da ste skroz
dobar čovek.
— Zašto baš skroz?— To nije pohvala. Čekaću da vas pohvalim kad dođete do kraja.
— Kakvog kraja?
— Do kraja vašeg posla.
— Ah! Ja imam da neki posao izvršim?
— Očevidno. Vi ste nas primili na vašem brodu, devojku i mene. Dobro.
Dali ste svoju kabinu gospođici Haliburtovoj. Lepo. Pomilovali ste me od
kamdžije. I to je dobro. Hoćete da nas odvedete u Čarlston. Divota. Ali to nije
sve.
— Šta! To nije sve! — viknu Džems Plefar, čudeći se tolikim zahtevima
Krokstonovim.
— Zacelo nije — odgovori Krokston podruglјivo.
— Otac je tamo zaroblјen.
— Pa šta?
— Pa oca treba osloboditi.
— Osloboditi oca gospođice Haliburtove?
— Naravno. To je krasan čovek, hrabar građanin. Vredi žrtvovati nešto za
njega.
— Majstore Krokstone — reče Džems Plefar i namršti se — ti mi izgledaš
neka velika šalјivčina. Ali upamti dobro ovo: meni nije do šale.
— Vi se varate, kapetane — odgovori Amerikanac — ja se nikako ne šalim.
Govorim vam sasvim ozbilјno. To što vam predlažem, izgleda vam glupo, ali
kad razmislite, videćete da ne možete raditi drukčije.
— Šta? Zar da oslobodim g. Haliburta?
— Naravno. Molićete generala Boregara da ga pusti na slobodu, i on vas
neće odbiti.
— A ako me odbije?
— Onda ćemo upotrebiti druga sredstva, pa ćemo oteti zaroblјenika od
Saveznika — odgovori Krokston, ne uzbuđujući se više.
— Dakle — povika Džems Plefar, a gnev ga poče obuzimati — dakle, nije
mi dosta da prođem kroz federalne flote i da probijem blokadu Čarlstona,
nego treba još da se otisnem na more pod topovima sa tvrdinje, i samo zato
da oslobodim nekog gospodina, koga ne poznajem, jednog od onih protivnika
ropstva, koje ja prezirem, jednog od onih novinskih piskarala, koji liju
mastilo mesto da liju svoju krv.— Oh! Jedan topovski metak više ili manje! — reče Krokston.
— Majstore Krokstone — reče Džems Plefar — upamti dobro: ako se usudiš
da mi opet govoriš o toj stvari, baciću te na dno broda, da te naučim da držiš
jezik za zubima.
Kapetan otpusti Amerikanca, koji ode mrmlјajući:
— Pa nisam nezadovolјan ovim razgovorom. Stvar ide dobro, ide dobro.
Kada je Džems Plefar kazao: „jedan protivnik ropstva koga ja prezirem“,
bilo je jasno da nije tako mislio. On nije bio pristalica ropstva, ali nije hteo
dopustiti da ovo pitanje igra glavnu ulogu u građanskom ratu Sjedinjenih
Država, i to uprkos formalnim izjavama predsednika Linkolna. Da li je on
dakle tvrdio da Države Juga — osam od trideset šest — imaju u načelu pravo
da se odvoje, jer su se dragovolјno bile sjedinile? Nije. On je mrzeo lјude
Severa, i to je sve. Mrzeo ih je kao nekadašnju braću, koja su se odselila od
zajedničke porodice, prave Engleze, koji su smatrali da je dobro da čine, što
je on, Džems Plefar, sad odobravao kod saveznih Država.
Eto kakvi su bili politički nazori kapetana 
Delfina
; ali naročito američki
rat njemu je lično smetao, i mrzeo je one, koji su taj rat vodili. Razumlјivo je
dakle kako je on morao dočekati ovaj predlog da oslobodi jednog protivnika
ropstva, i da se zavadi sa Saveznicima, s kojima je hteo da trguje.
Međutim, zahtevi Krokstonovi neprestano su ga mučili. On ih je
odbacivao, ali su se neprestano vraćali da ga kinje, i kad sutradan gospođica
Dženi dođe na krov, on nije smeo da joj pogleda u oči.
A to je zacelo bila velika šteta, jer ova devojka sa plavom kosom, sa
pametnim i blagim pogledom, zasluživala je, da se u nju zagleda mlad čovek
od trideset godina. Ali Džems se osećao zbunjen pred njom; osećao je da ovo
dražesno stvorenje ima jaku i plemenitu dušu, čije je vaspitanje prošlo kroz
školu nesreće. Uostalom, gospođica Dženi nije tražila Džemsa Plefara, ali ga
nije ni izbegavala, i prvih dana oni su govorili malo ili nimalo. Gospođica je
retko izlazila iz svoje kabine, i zaista ne bi nikad progovorila s kapetanom
Delfina,
 da nije bilo jednoga lukavstva Krokstonova, koje obe strane zadivi.
Ovaj Amerikanac bio je veran sluga porodice Haliburtove. Odrastao je u
kući svoga gospodara, i njegova privrženost nije znala za granice. Nјegov
zdrav razum nije bio manji od njegove hrabrosti i snage. Kao što smo videli,
on je imao svoj način da posmatra stvari; imao je naročitu filosofiju o
događajima; nije se lako podavao malodušnosti, i u najtežim prilikama umeo
se naći i izvući.Ovaj čestiti čovek naumio je da oslobodi g. Haliburta, da za njegovo
spasenje upotrebi kapetanov brod, i samog kapetana, i da se vrati u Englesku.
Ovakav je bio njegov plan, da devojka nije imala drugi cilј, do da se sastane sa
svojim ocem i da s njim ostane u ropstvu. Stoga je Krokston gledao da
pridobije Džemsa Plefara; podmetnuo mu je zamku, kao što smo videli, ali se
neprijatelј nije uhvatio. Naprotiv.
— Gospođica Dženi i kapetan, moraju se naposletku sporazumeti — reče
on sebi. — Ako se ovako dure za sve vreme puta, nećemo ništa postići. Treba
da govore, da se raspravlјaju, pa i da se prepiru, da razgovaraju. Ja ću se
obesiti, ako u razgovoru Džems Plefar ne dođe dotle, da sam predloži ono što
danas odbija.
Ali kad je video kako se devojka i mladi čovek izbegavaju, počeo se
brinuti.
— Treba brzo raditi — pomisli on.
I četvrtoga dana ujutru, uđe u kabinu gospođice Haliburtove trlјajući
ruke zadovolјno.
— Dobra vest — povika on — dobra vest! Nećete nikad pogoditi šta mi je
kapetan predložio. Krasan je to čovek...
— Ah! — odgovori Dženi — a srce joj jako zaigra — on ti je predložio?...
— Da oslobodi g. Haliburta, da ga otme od Saveznika i da ga vrati u
Francusku.
— Je li to istina? — povika Dženi.
— Tako je kako vam rekoh, gospođice. To je čovek od srca, taj Džems
Plefar! Takvi su vam Englezi: sasvim rđavi ili sasvim dobri. Ah! On može
računati na moju zahvalnost, i ja sam gotov da poginem za njega, ako mu to
zatreba.
Dženi se jako obradova kad ču šta joj Krokston reče. Da joj se otac
oslobodi! Ta ona ne bi nikad smela smisliti ovakav plan! I kapetan hoće za
nju da izloži opasnosti svoj brod i svoje osoblјe!
— Takav je on — reče Krokston — i zato, gospođice Dženi, zaslužuje
zahvalnost od vaše strane.
— Više no zahvalnost — povika devojka — večito prijatelјstvo!
I ona odmah ode iz kabine da izjavi Džemsu Plefaru osećanja koja su
navirala iz njenog srca.
— Ide sve bolјe i bolјe — promrmlјa Amerikanac — štaviše, ide brzo, biće!Džems Plefar se šetao po komandnom mostu i bio je vrlo iznenađen da ne
kažemo preneražen, kad vide da mu devojka priđe i sa suznim očima
zahvalnosti pruži ruku.
— Hvala, gospodine, hvala vam na vašoj odanosti, koju nikad nisam smela
očekivati od jednog stranca.
— Gospođice — odgovori kapetan kao čovek koji nije razumeo i nije
mogao razumeti — ja ne znam...
— Međutim, gospodine — produži Dženi — vi ćete zbog mene imati mnogo
opasnosti, možda će biti ugroženi vaši interesi. Učinili ste već mnogo što ste
mi na vašem brodu dali gostoprimstvo, na koje nisam imala nikakvo pravo...
— Oprostite, gospođice Dženi — odgovori Džems Plefar — ali vas
uveravam da ne razumem vaše reči. Ponašao sam se prema vama kao svaki
dobro vaspitan čovek prema ženi, i ja ne znam zašto sam zaslužio toliku
zahvalnost.
— Gospodine Plefar — reče Dženi — nije potrebno više kriti. Krokston mi
je sve kazao.
— Aha, Krokston vam je sve kazao! — reče kapetan — onda sve manje i
manje razumem šta vas je pobudilo da ostavite vašu kabinu i da dođete da mi
kažete reči koje...
Govoreći ovako, mladi kapetan je bio u dosta velikoj zabuni. Setio se kako
je grubo dočekao ponudu Krokstonovu. Ali Dženi mu ne dade vremena da se
dalјe objasni, na veliku sreću za njega, i ona ga prekide, rekavši:
Gospodine Džems, ja nisam imala drugu nameru, kad sam došla u vaš
brod do da pođem u Čarlston, ma koliko da su pristalice ropstva svirepi, oni
ne bi odbili jednu sirotu devojku da ostane s ocem u tamnici. To je sve, i ja se
nikad ne bih nadala da ćemo se moći vratiti u otadžbinu. Ali kad vaša
plemenitost hoće da mi oslobodi uhapšenog oca, kad hoćete da sve pokušate
da ga izbavite, ja vam usrdno blagodarim, i dopustite mi da vam pružim ruku.
Džems nije znao šta da kaže i kako da se ponaša; ustezao se i nije smeo da
uzme ruku, koju mu je devojka pružala. Video je da ga je Krokston
„kompromitovao“, kako mu ne bi bilo moguće da se trgne. A međutim, on
nije hteo da radi na oslobođenju g. Haliburta i da jednu rđavu aferu natovari
sebi na leđa. Ali kako da izneveri nade koje je devojka imala? Kako da odbije
ovu ruku, koju mu je pružila sa tako dubokim osećajem prijatelјstva? Kako
da pretvori u suze bola suze zahvalnosti što su joj navirale iz očiju?Stoga je mladi čovek gledao da odgovori okolišno, tako da sačuva svoju
slobodu delan>a i da se ne obavezuje za budućnost.
— Gospođice Dženi — reče on — verujte, da ću učiniti sve na svetu da ...
I on uze u svoje ruke njenu ručicu. Ali kad je dotače, oseti kako mu se
srce topi od miline, kako mu se muti u glavi. Nije imao reči da iskaže svoje
misli; promuca samo:
— Gospođice... gospođice Dženi... za vas...
Krokston, koji je to gledao, trlјao je ruke zadovolјno i govorio:
— Ide! Ide! Biće!
Kako bi se Džon Plefar izvukao iz ovakve škaklјive situacije? Niko ne bi to
mogao kazati. Ali na veliku sreću za njega, ako ne za 
Delfin,
 glas stražara sa
katarke odjeknu:
— Hej! Dežurni oficir!
— Šta je novo? — odgovori Matju.
— Vidi se neka lađa.
Džems Plefar odmah ostavi devojku i otrča stražnjoj katarci.V
Đulad 
Irokesca
 i dokazi gospođice Dženi
Delfin
 je dosad plovio mnogo srećno i brzo. Nijedan brod nije se pojavio
na horizontu osim onoga, za koji je stražar javio.
Delfin
 se nalazio tada na 32° 15’ širine i 57°43’ dužine na zapad od
griničkog meridijana, to jest na tri petine svoga puta. Magla je četrdeset osam
sati pokrivala Okean, pa je sad počela da se diže. Ova magla je krila 
Delfin
 da
se ne vidi; ali mu je i smetala da na velikom prostranstvu posmatra more, i
nesumnjivo, mogao je takoreći uporedo ploviti s brodovima kojih se klonio.
Tako je i bilo, i kad bi javlјeno da je brod na pomolu, nije bilo daleko više
od tri stotine milјa
[11]
.
Kada Džems Plefar dođe do stražnje katarke, vide jasno u dalјini veliki
ubojni brod, koji je punom parom jurio na 
Delfina,
 da mu preseče put.
Pošto ga je pažlјivo posmatrao, siđe na krov i zovnu potkapetana.
— Gospodine Matju — reče mu — šta mislite o onom brodu.
— Mislim, kapetane, da je to brod federalne marine, koji podozreva naše
namere.
— Zaista nema sumnje o njegovoj narodnosti — odgovori Džems Plefar —
gledajte.
U tom trenutku zvezdana zastava Severnih Sjedinjenih Država dizala se
na klјunu ubojnog broda, koji je ispalio jedan topovski metak.
— To je poziv da istaknemo zastavu — reče Matju — pa da im je
istaknemo. Nećemo se postideti.
— Čemu to? — odgovori Džems Plefar. — Naša zastava nas neće odbraniti i
te lјude neće odvratiti da nam dođu u posetu. Ne. Hajdemo napred.
— I da idemo brzo — reče Matju — jer, ako me oči ne varaju, ja sam taj
ubojni brod video negde u okolini Liverpula, kuda je došao da nadgleda
brodove, koji se grade. Ako se ne varam, na zadnjoj strani toga broda pišeIrokezac.
— I brzo vozi?
— Jedan od najbrzovoznijih brodova federalne flote.
— Koliko ima topova?
— Osam topova?
— Pih!
— Oh! Ne potcenjujte, kapetane — odgovori Matju ozbilјnim glasom — od
ovih osam topova, ima dva na stožerima, jedan šezdesetofuntovni na
stražnjem kraju broda, drugi stofuntovni na krovu, i obadva su olučeni.
— Dovraga! — reče Džems Plefar — to su Parotovi topovi koji nose tri
milјe daleko.
— Jeste, i još dalјe.
— Pa dobro, gospodine Matju, neka su topovi stofuntovni ili
četirifuntovni, neka nose na tri milјe ili na pet stotina jardi, to je svejedno,
kad se plovi brzo da se izbegnu njihova đulad. Mi ćemo, dakle, pokazati ovom
Irokescu
 kako se brzo plovi. Neka se dobro podžarnu vatre, gospodine Matju.
Potkapetan saopšti inženjeru
[12]
 naredbu kapetanovu, i uskoro crni dim
je kulјao iz dimnjaka.
Ove pojave ne dopadoše se ubojnom brodu, jer dade znak 
Delfinu
 da
stane. Ali Džems Plefar se ne osvrnu na ovu opomenu i promeni pravac svoga
broda.
— A sad ćemo da vidimo šta će da radi 
Irokezac.
 Ovo mu je zgodna prilika
da proba svoj top od sto funti i da vidi dokle tera. Neka se ide punom parom!
— Dobro — reče Matju — odmah će nas lepo pozdraviti.
Vrativši se na gornji krov, kapetan vide gospođicu Haliburtovu kako sedi
mirno pored ograde.
— Gospođice Dženi — reče kapetan — izgleda da će nas goniti onaj ubojni
brod što ga vidite na horizontu, i pošto će nam se obratiti topovima«
dopustite mi da vas odvedem u vašu kabinu.
— Hvala vam, gospodine Plefar — odgovori devojka mladom čoveku — ali
ja se ne bojim topa.
— Ipak, gospođice, iako je daleko, može biti opasno.
— Oh! Nisam ja vaspitana kao strašlјiva devojka. Nas na sve navikavaju uAmerici, i uveravam vas da od đuladi 
Irokesca
 neću sagnuti glavu.
— Vi ste hrabri, gospođice Dženi.
— Uzmimo da sam hrabra, gospodine Plefar, i dozvolite mi da ostanem
kod vas.
— Nemam ništa da vam odbijem, gospođice — odgovori kapetan,
posmatrajući mirno držanje devojčino.
Tek što je kapetan ovo rekao, kada se vide kako beo dim izbi izvan ograde
ubojnog broda. Pre nego što je Pucanj dopro do 
Delfina,
 jedno valјkasto-
konusno đule, koje se okretalo oko sebe užasnom brzinom, uputi se na
parobrod. Bilo je lako pratiti ga u njegovom hodu, koji je bio prilično spor, jer
projektili izlaze sporije iz olučenih topova no iz glatkih.
Kada đule dođe na četrdeset metara daleko od 
Delfina,
 spuštajući se
primetno, okrznu talase, obeleživši svoj prolaz sa nekoliko mlazeva vode;
zatim se opet zahukta dodirujući tečnu površinu, odskoči uvis, pređe preko
Delfina,
 prelomi križak
[13]
 na prednjoj katarci, pade na šezdeset metara
dalјe i zagnjuri se u talase.
— Dovraga! — reče Džems Plefar — izmičimo! Sad će doći drugo đule.
— Oh! — reče Matju — treba vremena dok se ovakvi topovi opet napune.
— Vere mi, ovo je zanimlјivo gledati — reče Krokston, koji je skrštenih
ruku posmatrao ovaj prizor kao sasvim ravnodušan gledalac. — I to nam naši
prijatelјi šalјu ovakvu đulad.
— Ah! Ti si to! — viknu Džems Plefar mereći Amerikanca od glave do pete.
— Ja sam, kapetane — odgovori mirno Amerikanac — dođoh da vidim
kako pucaju ti dobri federalci. Pa nije loše, zaista nije loše.
Kapetan htede dosta žustro da odgovori Krokstonu, ali u tom trenutku
drugo đule pređe preko stražnjeg kraja broda i pade u more.
— Dobro! — povika Džems Plefar — već smo dobili četiri stotine metara od
ovog 
Irokesca.
 Tvoji prijatelјi se jedva miču, razumeš li, majstore Krokstone?
— Ne volim da nije tako — odgovori Amerikanac — ovo mi je prvi put u
životu da se radujem.
Treće đule ostade daleko iza prva dva, i ne prođe deset minuta, a 
Delfin
 je
bio van domašaja topova sa ubojnog broda.
— Ovo više vredi od svega na svetu, gospodine Matju — reče kapetan — i
blagodareći ovim đuladima, znamo kolika je brzina našeg broda. Sad narediteda se odgrne vatra, da nam ugalј ne gori badava.
— Ovo vam je dobar brod — reče gospođica Haliburtova mladom
kapetanu.
— Jeste, gospođice Dženi, moj dobri 
Delfin
 prelazi deset čvorova na sat, i
do večeras izgubićemo iz očiju taj ubojni brod.
Džems Plefar nije preterano hvalio plovidbene osobine ovoga broda, i
sunce se još nije smirivalo, a vrh katarki američkog broda beše nestao iza
horizonta.
Ovaj događaj dade priliku kapetanu da bolјe oceni karakter gospođice
Dženi. Uostalom, led je bio probijen. Odsad su bili česti i dugi razgovori
između kapetana 
Delfina
 i njegove putnice. Našao je u njoj devojku mirnu,
odmerenu, pametnu, koja govori sve otvoreno, po amerikanski, ima izrađene
nazore o svima stvarima i iskazuje ih s uzbuđenjem, koje je diralo u srce
Džemsa Plefara, i to bez njegovog znanja.
Ona je volela svoju otadžbinu; oduševlјavala se za veliku ideju Unije, i
govorila je o ratu Sjedinjenih Država s oduševlјenjem, za koje nijedna druga
žena ne bi bila sposobna. Stoga se više puta događalo da je Džems Plefar bio
u zabuni šta da joj odgovori. Dženi je često napadala njegove trgovačke
nazore i nije odobravala. Džems je pokušao da brani saveznike protiv
federalaca, da dokaže da je pravo na strani otceplјenika i da tvrdi da lјudi,
koji su se dragovolјno ujedinili, mogu da se dragovolјno i razdvoje.
Ali devojka je bila protiv ovog mišlјenja; dokazivala je da je pitanje
ropstva važnije od svih ostalih u ovoj borbi severnih Amerikanaca protiv
onih sa Juga, da su ovde od veće važnosti moral i čovečnost no politika, i
Džems je bio pobeđen, ne mogavši da odgovori. Uostalom, za vreme ove
prepirke on je više slušao. Nije bilo moguće kazati da li su njega više dirali
dokazi gospođice
Dženi, ili draž, koju je osećao slušajući je. Ali naposletku, morao je
priznati, da je pitanje ropstva bilo glavno pitanje u ratu Sjedinjenih Država,
da ga je trebalo konačno rešiti i prekinuti ove strahote varvarskih vremena.
Uostalom, kao što smo kazali, kapetan nije mnogo mario za svoja
politička uverenja. On bi ih žrtvovao dokazima iznetim u tako isto
primamlјivo^ formi i pod sličnim uslovima. Malo je cenio svoje nazore u ovoj
stvari; ali to nije bilo sve, i „trgovac“ bi najzad neposredno napadnut u
njegovim najmilijim interesima. To je bilo u pitanju trgovine, kojoj je bio
namenjen 
Delfin,
 i zbog municije koju je nosio saveznicima.— Da, gospodine Džone — reče mu jednoga dana gospođica Dženi —
zahvalnost me ne može odvratiti da vam govorim sa najvećom iskrenošću.
Naprotiv, vi ste valјan pomorac, vešt trgovac, kuća Plefarova je čuvena sa
svoje časnosti; ali sad je izneverila svoja načela i radi nešto što je nje
nedostojno.
— Šta! — povika Džems — kuća Plefarova nema prava da vodi ovakvu
jednu trgovinu.
— Nema. Ona nosi ratnu municiju nesrećnicima, koji su se pobunili protiv
zakonite vlade svoje otadžbine, a to znači da daje oružje jednoj rđavoj stvari.
— Vere mi, gospođice Dženi — odgovori kapetan — ja neću da se prepirem
s vama o pravu Saveznika. Odgovoriću vam samo jednom rečju: ja sam
trgovac, i kao takav staram se samo o interesima moje kuće. Tražim dobit
svuda gde je ima.
— To je baš za osudu, gospodine Džemse — odgovori devojka — dobit ne
opravdava. Tako, kad prodajete opijum Kinezima, koji ih ogluplјuje, vi ste
takođe krivi kao sad kad nabavlјate Južnjacima sredstva da vode jedan
nepravedan rat.
— Oh! Ovo je i suviše strogo, gospođice Dženi, i ja ne mogu dozvoliti...
— Nije, to je pravo što vam kažem, i kad dobro razmislite, kad dobro
pojmite ulogu koju igrate, kad pomislite na posledice za koje ste vi
odgovorni, daćete mi za pravo u tom kao i u svemu drugom.
Čuvši ove reči, Džems Plefar ostade preneražen. Ode od devojke, obuzet
istinskim gnevom, jer je osećao svoju nemoć da joj odgovori. Durio se neko
vreme kao malo dete pa se opet vraćao ovoj čudnoj devojci, koja ga je
obasipala svojim najjačim dokazima sa tako lјubaznim osmehom.
Nakratko, ma šta da mu je bilo, iako nije hteo to priznati, kapetan Džems
Plefar nije bio više slobodan. Nije više „gospodar posle Boga“ na svom brodu.
I tako, na veliku radost Krokstonovu, izgledalo je, da su stvari gospođice
Haliburtove na dobrom putu. Kapetan je izgledao rešen da sve preduzme, te
da oslobodi oca gospođice Dženi, pa makar morao za to upropastiti 
Delfina,
njegov tovar, njegovo osoblјe i navući prokletstvo svoga čestitog strica
Vinsenta.VI
Kanal ostrva Sulivana
Dva dana posle susreta s ubojnim brodom 
Irokescom, Delfin
 se nalazio
kod Bermudskih ostrva, i imao je da izdrži strašnu buru. U ovim krajevima
često besne žestoki orkani. Čuveni su zbog svojih velikih nesreća, i tu je
Šekspir smestio jezive prizore svoje drame 
Bura,
 u kojoj se Ariel i Kaliban
otimaju o carstvo talasa.
Ovaj udarac vetra bio je strašan. Džems Plefar htede u prvi mah da se
skloni na Menlandu, jedno od ostrva Bermuda, gde Englezi imaju vojničku
stražu. To bi bio jedan neprijatan događaj. Na sreću, 
Delfin
 se divno držao za
vreme bure, i pošto je ceo dan bežao ispred orkana, mogao je opet uzeti put
prema američkoj obali.
Ali ako je Džems Plefar bio zadovolјan svojim brodom, nije bio manje
oduševlјen hrabrošću i hladnokrvnošću mlade devojke. Gospođica Dženi
provela je kraj njega na krovu najgore časove orkana. Stoga, kad je Džems
sebe dobro ispitao, video je da je duboka i neodolјiva lјubav ovladala svim
njegovim bićem.
— Da — reče on — ova junačna devojka jeste gospodarka na mom brodu.
Ona mene obrće kao što čini more sa brodom u nevolјi. Osećam se kao da
tonem. Šta će kazati stric Vinsent? Ah! Sirota čovečja priroda! Uveren sam:
kad bi mi Dženi kazala da bacim u more sav svoj prokleti krijumčarski tovar,
ja bih to bez oklevanja uradio iz lјubavi prema njoj.
Bila je velika sreća za kuću Plefar i komp. što gospođica Haliburtova nije
tražila ovu žrtvu. Ipak je siromah kapetan bio dobro uhvaćen, i Krokston,
koji je čitao njegovo srce kao otvorenu knjigu, bio je sasvim zadovolјan.
— Držimo ga, držimo ga! — govorio je on sebi — za manje od osam dana
moj gospodar će biti mirno smešten u najbolјoj kabini 
Delfina.
Što se tiče gospođice Dženi, da li je ona primetila naklonost kapetanovu
prema njoj, i da li je njemu bila naklonjena, to niko ne bi mogao kazati, aDžems Plefar manje no drugi. Devojka se držala sasvim povučeno, iako je bila
pod uticajem američkog vaspitanja, i njena tajna je ostala duboko zakopana
u njenom srcu.
No dokle se lјubav toliko razvijala u duši mladoga kapetana, 
Delfin
 je
takođe brzo plovio Čarlstonu.
Trinaestog januara straža javi da je zemlјa daleko deset milјa na zapad. To
je bila niska obala i u svojoj dalјini gotovo sjedinjena s linijom talasa.
Krokston je pažlјivo razgledao horizont, i oko devet sati izjutra, gledajući
jednu tačku na svetlom nebu, povika:
— Svetionik Čarlstona!
Da je 
Delfin
 stigao noću, ovaj svetionik, koji se nalazio na ostrvu Morisu
sto četrdeset stopa nad morem, bio bi zapažen još pre nekoliko sati, jer se
svetlost od njegovih fenjera što se okreću, vidi na četrnaest milјa daleko.
Kad je položaj 
Delfina
 bio ovako određen, kapetan je imao samo još da se
reši kojim će tesnacem ući u čarlstonski zaliv
— Ako ne naiđemo ni na kakvu smetnju — reče on — za tri sata bićemo
sigurni u dokovima pristaništa.
Grad Čarlston nalazi se na dnu jednog zaliva dugačkog sedam milјa, a
širokog dve milјe, a zove se Čarlston-Harbur, i njegov je ulaz dosta težak.
Ovaj ulaz je stešnjen između ostrva Morisa na jugu i ostrva Sulivana na
severu. U vreme kad je 
Delfin
 došao da pokuša probiti blokadu, ostrvo Moris
već je bilo u rukama federalne vojske, i general Gilmor je na njemu postavio
baterije koje su tukle luku. Naprotiv, ostrvo Sulivan bilo je u vlasti
Saveznika, koji su se dobro držali u tvrdinji Mutri. Bilo je dakle korisno za
Delfin
 da plovi duž severnih obala, te da izbegne vatru baterija sa ostrva
Morisa.
Kroz pet tesnaca moglo se ući u zaliv: kroz kanal ostrva Sulivana, severni
kanal, kanal Overol, glavni kanal, i naposletku, kanal Laford. Ali u ovaj
poslednji ne treba da ulaze stranci, osim-ako imaju iskusne mornare i
brodove koji ne gaze više od sedam stopa. Što se tiče kanala severnog i kanala
Overola, njih su tukle federalne baterije. Dakle, na to nije trebalo misliti. Da
je Džems Plefar mogao da bira, uveo bi svoj brod u glavni kanal, koji je
najbolјi; ali trebalo je upravlјati se prema prilikama i odlučivati se prema
slučaju. Uostalom, kapetan 
Delfina
 je dobro poznavao sve tajne ovoga zaliva,
njegova opasna mesta, dubinu kad je more nisko, njegove struje. On je dakle
bio sposoban da upravlјa svojim brodom sasvim sigurno, čim bi ušao u jedanod ova tri uska prolaza. Samo je veliko pitanje bilo, kako da se uđe.
Ovaj posao zahtevao je veliko pomorsko iskustvo i tačno poznavanje
osobina 
Delfina.
Dva ubojna broda krstarila su tada u vodama Čarlstona. Matju obrati na
njih pažnju kapetanu Džemsu.
— Oni se spremaju — reče on — da nas pitaju što smo došli u ove vode.
— Pa mi im nećemo odgovoriti — reče kapetan — i neće ništa doznati.
Međutim, krstarice se punom parom kretahu ka 
Delfinu,
 koji produži put
pazeći da se drži van domašaja njihovih topova. Ali da bi dobio vremena,
Džems Plefar okrenu brod na jugozapad, jer je hteo da prevari neprijatelјske
brodove. Ovi su zaista morali verovati da 
Delfin
 hoće da uđe u tesnace ostrva
Morisa, a tu su bile baterije i topovi, koji bi jednim metkom potopili engleski
brod. Federalci pustiše dakle 
Delfina
 da juri na jugozapad, i zadovolјiše se da
ga samo osmatraju i da ga ne gone živo.
I tako za čitav sat uzajamna situacija brodova nije se promenila.
Uostalom, da bi prevario krstarice kuda 
Delfin
 hoće da ide, Džems Plefar
naredi da se brzina smanji. Ali po gustom dimu, koji je kulјao iz njegovih
dimnjaka, moralo se misliti da je hteo da dobije najveći pritisak, pa dakle i
najveću brzinu.
— Sad će se začuditi — reče Džems — kad vide kako smo im podvalili.
I zaista, kada kapetan vide da su se dosta primakli ostrvu Morisu, a pred
topovima za koje niko nije znao koliko teraju, brzo okrenu brod na sever, a
ostavi krstarice dve milјe daleko. Kad ovi videše ovu podvalu i šta 
Delfin
namerava, pojuriše za njim da ga stignu. Ali je bilo suviše dockan. 
Delfin
udvoji brzinu pomoću svojih zavrtnja, brzo im izmače primičući se obali.
Izbaciše na njega nekoliko metaka, koji dođoše tek na pola puta. U jedanaest
sati pre podne brod prođe pored ostrva Sulivana, i kako ne tone duboko u
vodu, uđe punom parom u uski prolaz. Tu je bio na sigurnom mestu, jer
nijedna federalna krstarica ne bi smela ići za njim u ovaj kanal, koji nije
dublјi od jedanaest stopa, kad je more u odlivu.
— Šta! — viknu Krokston — pa ovo nije baš tako teško.
— Oh! Oh! — majstore Krokstone — odgovori Džems Plefar — nije teško
ući, ali je teško izaći.
— Ni briga me nije — odgovori Amerikanac — sa ovakvim brodom kao
Delfin
 i sa kapetanom kao gospodin Džems Plefar, ulazi se i izlazi se kad sehoće.
Međutim, Džems Plefar je s dogledom u ruci pažlјivo osmatrao put kojim
treba ići. Imao je pred sobom odlične obalske karte, prema kojima je mogao
ići napred bez smetnje, bez prezanja.
Kad mu brod uđe u uski kanal, koji ide duž ostrva Sulivana, Džems ga
upravi na zapad-polusever, dok se zamak Piknej na usamlјenom ostrvčiću
Šute-Foli ne pokaza na severo-severo-istoku. S druge strane, on je plovio
pored kuće tvrđave Džonson, otvorene sa dva stepena severno od tvrđave
Sumtera.
U tom trenutku, nekoliko topovskih metaka s ostrva Moris pozdraviše
Delfina,
 ali ga ne pogodiše. On produži svoj put, ne skrenuvši ni za tačku,
prođe pored Multrivila, koji se nalazi na kraju ostrva Sulivana, i uđe u zaliv.
Uskoro on ostavi tvrđavu Sumter na levoj strani, i ona ga zakloni od
federalnih baterija.
Ova tvrđava, čuvena u ratu Sjedinjenih Država, nalazi se tri i trećinu
milјe
[14]
 daleko od Čarlstona, i otprilike jednu milјu od svake strane zaliva.
To je zatupast petougaonik, podignut od granita masačusetskog, na jednom
veštačkom ostrvu, a građenje je trajalo deset godina i stalo više od devet
stotina hilјada dolara.
Iz ove tvrđave 13. aprila 1861. Anderson i federalne trupe bile su isterane,
i prvi metak separatista bio je na nju ispalјen. Ne bi se moglo izračunati šta je
gvožđa i olova na nju izbačeno iz topova federalaca.
Ali je ona gotovo tri godine davala otpor. Nekoliko meseci docnije, posle
prolaza 
Delfina,
 pala je od đuladi od tri stotine funti iz izolučenih topova
Parotovih, koje je general Gilmor postavio na ostrvu Morisu.
Ali je onda bila u svojoj punoj snazi, i zastava Saveznika lepršala se iznad
ovoga kamenog petougaonika.
Džems Plefarg sprovede 
Delfin
 usred putokaza na kanalu, ostavivši na
jugo-jugozapadu čarlstonski svetionik, koji se video iznad nasipa ostrva
Morisa. Tada je istakao englesku zastavu, i brzo je plovio kroz prolaze.
Kada je na desnoj strani ostavio kažiput Karantina, uđe slobodno u zaliv.
Gospođica Dženi stajala je na gornjem krovu i posmatrala ovu varoš, gde joj
je otac zaroblјenik, a oči joj se napuniše suzama.
Naposletku, kapetan zapovedi da brod uspori kretanje, i pošto prođe
pored južnih i istočnih baterija, pristade uz kej.VII
Južnjački general
Kad je 
Delfin
 pristao uz čarlstonski kej, svet ga je dočekao urnebesnim
klicanjem. Stanovnici ove varoši, opsednute s mora, nisu navikli na posete
evropskih brodova. Pitali su se, čudeći se, šta će u njihovim vodama ovaj
veliki parobrod, koji ponosno nosi zastavu Engleske. Ali kad se doznade cilј
njegova puta, zašto je silom prodro kroz tesnace Sulivana, kad se pronese
glas, da je doneo veliki tovar ratne krijumčarske robe, radosti i klicanju nije
bilo kraja.
Ne gubeći ni minuta, Džems Plefar odmah ode da poseti generala
Boregara, vojnog zapovednika varoši. General lepo primi mladog kapetana,
koji je došao u dobri čas i njegovim vojnicima doneo odelo i municiju što im
je bilo vrlo potrebno. Dogovoriše se dakle da istovarivanje iz broda odmah
počne.
Pre nego što je Džems Plefar ostavio svoj brod, gospođica Dženi ga je
molila da se zauzme za njenog oca. Mladi kapetan stavio se na usluzi devojci.
— Gospođice Dženi — rekao joj je — vi možete računati na mene. Učiniću
sve što mogu da vašeg oca izbavim, a nadam se da neće biti velikih teškoća.
Još danas ću se sastati s generalom Boregarom, i neću odmah tražiti da se
pusti vaš otac, nego ću se postarati da doznam od generala u kakvom se
položaju nalazi, da li je slobodan na reč ili je zatvoren.
— Moj siromah otac! — odgovori Dženi uzdišući — on i ne zna da mu je
ovde kći. Što ne mogu da mu poletim u naručje!
— Strpite se malo, gospođice Dženi. Još malo, pa ćete zagrliti oca. Znajte
da ću raditi s najvećim požrtvovanjem, ali i kao čovek obazriv i promišlјen.
Pošto je Džems Plefar kao trgovac svršio poslove svoje kuće, predao
generalu krijumčarsku robu, i jeftino nakupovao pamuka, sad je, veran svom
obećanju, okrenuo razgovor na dnevne događaje.
— Vi, dakle, držite da će privrženici ropstva pobediti? — reče on generalu.— Ja sam uveren da ćemo mi pobediti, a što se tiče Čarlstona, vojska
generala Lija uskoro će dići opsadu. Uostalom, šta vi možete očekivati od
protivnika ropstva? Uzmimo, što neće biti, da trgovačke varoši Virdžinije, obe
Karoline, Džordžije, Alabame,
Misisipija, padnu u njihove ruke, a posle šta će biti? Da li će oni biti
gospodari jedne zemlјe, koju nikad neće moći zauzeti? Zacelo neće, a po
mom mišlјenju, kad bi i pobedili, bili bi u neprilici zbog svoje pobede.
— I vi ste sasvim sigurni u vaše vojnike? — upita kapetan — ne bojite se da
Čarlstonu ne dosadi opsada, koja ga upropašćuje?
— Ne, ja se ne bojim izdaje. Uostalom, izdajnici bi bili nemilosrdno
kažnjeni i ja bih razorio samu varoš, kad bih primetio i najmanji pokret za
ujedinjenje. Džeferson Devis mi je poverio Čarlston, a možete verovati da je
Čarlston u sigurnim rukama.
— Zar vi imate severnjačkih zaroblјenika? — upita Džems Plefar, dolazeći
na zanimlјivi predmet razgovora.
— Imam, kapetane — odgovori general. — U Čarlstonu je izbačen prvi
metak za otceplјenje. Protivnici ropstva, koji su se ovde nalazili, hteli su da se
brane, pa pošto su bili potučeni, ostali su kao ratni zaroblјenici.
— A imate li ih mnogo?
— Jednu stotinu.
— Jesu li slobodni u gradu?
— Bili su do dana kada sam otkrio zaveru, koju su oni napravili. Nјihov
vođa je uspeo da stupi u vezu sa opsadnicima, koji su bili izveštavani o stanju
u varoši. Morao sam dakle zatvoriti ove opasne goste, a nekoliko od njih biće
izvedeni iz tamnice i odvedeni na bedeme tvrđave, gde će deset savezničkih
metaka savladati njihov federalizam.
— Šta! Biće strelјani! — povika mladi kapetan i nehotice zadrhta.
— Hoće, a prvo njihov vođa. To je čovek vrlo odvažan i vrlo opasan u
jednoj opsađenoj varoši. Poslao sam njegova pisma predsedništvu u
Ričmondu, i za osam dana njegova sudbina biće rešena.
— A ko je taj čovek o kom vi govorite? — upita Džems Plefar sasvim
mirno.
— Jedan novinar iz Bostona, žestok protivnik ropstva, zao duh Linkolnov.
— A zove se?— Jonatan Haliburt.
— Ubogi đavo! — reče Džems, krijući svoje uzbuđenje. Ma šta da je učinio,
čovek ne može da ga ne žali. — I mislite da će biti strelјan?
— Siguran sam — odgovori Boregar — rat je rat. Svak se bori kako može.
— Najzad, to me se ne tiče — odgovori kapetan — i štaviše, ja ću biti već
daleko kad on bude strelјan.
— Šta, vi već hoćete da se vraćate?
— Hoću, generale, ja sam pre svega trgovac. Čim se svrši tovarenje
pamuka, otisnuću se na more. Lepo, ušao sam u Čarlston, ali treba iz njega
izaći. To je glavno. 
Delfin
 je dobar brod, može se utrkivati sa svima
brodovima federalne marine; ali ma kako da je brz, on ne može prestići đule
od sto funti, a đule u njegov trup ili njegovu mašinu nanelo bi veliku štetu
mojoj trgovačkoj kombinaciji.
— Kako hoćete, kapetane — odgovori Boregar. — Nemam ništa da vam
savetujem u ovakvoj prilici. Vi vodite trgovinu, i imate pravo. Na vašem
mestu i ja bih radio tako. Uostalom, boravak u Čarlstonu nije prijatan, i jedna
luka gde padaju bombe svaki treći dan, nije sigurno sklonište za brod. Ali
kažite mi, kolika je snaga i broj federalnih brodova što krstare pred
Čarlstonom?
Džems Plefar odgovori na pitanje generalovo, koliko je znao, i rastade se
od njega najusrdnije. Zatim se vrati na 
Delfin
 vrlo zabrinut, vrlo ožalošćen
zbog onog, što je maločas doznao.
— Šta da kažem gospođici Dženi — mišlјaše on — da li da joj saopštim
užasno stanje njenog oca? Da li je bolјe zatajiti joj u kakvoj se opasnosti on
nalazi? Siroto dete!
Nije kročio pedeset koraka od kuće guvernerove, kad naiđe na Krokstona,
koji ga je dugo čekao.
— Šta je, kapetane?
Džems Plefar pogleda oštro Krokstona, a ovaj razumede da kapetan nema
ništa dobro da mu kaže.
— Videli ste Boregara? — upita on.
— Jesam, odgovori Plefar.
— I govorili ste mu o g. Haliburtu?
— Nisam. On je meni o njemu govorio.— Pa šta je bilo?
— Tebi mogu sve kazati, Krokstone.
— Sve, kapetane.
— General Boregar mi je kazao da će tvoj gospodar kroz osam dana biti
strelјan.
Na ovu vest, drugi bi mesto Krokstona uskipeo gnevom, ili bi pao u
očajanje. Ali Amerikanac, koji ni u šta nije sumnjao, samo se nasmeši i reče:
— Pa, ne mari!
— Kako, ne mari! — povika Džems Plefar. — Ja ti kažem da će g. Haliburt
biti strelјan kroz osam dana, a ti odgovaraš: ne mari!
— Jeste, ako je on kroz šest dana na 
Delfinu,
 i ako je kroz sedam dana
Delfin
 nasred Okeana.
— Dobro — reče kapetan i stisnu ruku Krokstonu. — Razumem te, dragi
moj. Ti si odvažan čovek, a ja ću, uprkos ujaku Vinsentu, iako imam robu na
Delfinu,
 poginuti za gospođicu Dženi.
— Ne treba niko da gine — odgovori Amerikanac. — Glavno je da se g.
Haliburt oslobodi.
— Ali znaš da će to biti teško?
— Ništa za to! — reče Krokston.
— Potrebno je doći do zaroblјenika, koji se strogo čuva.
— Bez sumnje.
— I da se dobro izvede gotovo čudesno bekstvo.
— Ništa za to — reče Krokston. — Zaroblјenik više misli kako da pobegne
no što čuvar misli, kako da ga čuva. Zaroblјenik dakle mora uspeti da se
izbavi. Svi su izgledi za njega. I zato će se g. Haliburt izbaviti našim
lukavstvom.
— Imaš pravo, Krokstone.
— Uvek pravo.
— Ali kako ćeš raditi? Treba neki plan, treba dobro smisliti.
— Smisliću.
— Ali gospođica Dženi, kad čuje da joj je otac osuđen na smrt, i da
zapovest da se strelјa može svakog časa doći...
— Ona to neće doznati, i to je sve.— Ne treba da zna. Bolјe je i za nju i za nas.
— Gde je zatvoren g. Haliburt? — upita Krokston.
— U tvrdinji — odgovori Džems Plefar.
— Vrlo dobro. Sad hajdemo na brod.
— Na brod, Krokstone.VIII
Bekstvo
Gospođica Dženi sedela je na gornjem krovu 
Delfina
 i nestrplјivo čekala
da se kapetan vrati. Kad kapetan dođe, ona ne mogaše ni reč progovoriti, ali
njeni pogledi pitahu Džemsa Plefara želјnije nego što bi njena usta pitala.
Potpomognut od Krokstona, kaza devojci samo ono, što se ticalo hapšenja
njenog oca. Kazao joj je kako je obazrivo ispitivao Boregara odnosno
njegovih ratnih zaroblјenika. Kako mu se učinilo da general nije bio
raspoložen prema njima, on se uzdržao od svakog prenaglјenog koraka.
— Kako g. Haliburt nije slobodan u varoši, s njegovim bekstvom će ići
teže. Ali ja ću uspeti u ovom poduhvatu, zaklinjem vam se, gospođice Dženi, i
Delfin
 neće ostaviti čarlstonsku luku, a da ne povede vašeg oca.
— Hvala, gospodine Džemse — reče Dženi — blagodarim vam od sveg srca.
Čuvši ove reči, Džemsu Plefaru zaigra srce od radosti. Priđe devojci da joj
nešto kaže, možda da joj izjavi osećanja koja više nije mogao kriti, ali u taj
mah se umeša Krokston.
— Sad nije vreme o tom govoriti, nego da govorimo o ozbilјnim stvarima.
— Imaš li kakav plan, Krokstone? — upita devojka.
— Ja uvek imam neki plan — odgovori Amerikanac. — To mi je posao.
— Ali dobar? — reče Džems Plefar.
— Divan, i svi ministri u Vašingtonu ne bi bolјi izmislili. To je kao da je g.
Haliburt na brodu.
Krokston je govorio o ovim stvarima sa takvom sigurnošću, da bi trebalo
biti najzatucaniji čovek, pa mu ne verovati.
— Da te čujemo, Krokstone — reče Džems Plefar.
— Dobro. Kapetane, vi ćete otići generalu Boregaru, pa ćete zamoliti za
jednu uslugu, koju vam neće odreći.
— A kakvu?— Kazaćete mu da imate na brodu jednog nevalјalog čoveka, lupeža, koji
vam smeta, koji je na putu bunio mornare, i molićete za dozvolu da ga
zatvori u tvrdinju, ali pod uslovom, da ga opet uzmete, kad pođete, i ga
odvedete u Englesku, gde ćete ga tužiti vlasti.
— Dobro — odgovori Džems Plefar, smešeći se. — Uradiću sve to, a Boregar
će mi vrlo rado ispuniti molbu.
— Ja sam potpuno uveren — odgovori Amerikanac.
— Ali mi nešto fali — reče Plefar.
— A šta to?
— Taj nevalјali lupež.
— On je pred vašim očima, kapetane.
— Šta, taj nevalјalac?...
— Ja sam to, ako je po volјi.
— Oh! Kako ste dobrog srca! — viknu Dženi, stiskajući svojim ručicama
rapave ruke Amerikancu.
— Razumem te, prijatelјu — reče Džems Plefar — i samo jedno žalim, što
ne mogu uzeti tvoje mesto.
— Svak ima svoju ulogu — odgovori Krokston. — Kad bi se stavili na moje
mesto, sasvim bi se zbunili, a ja se neću zbuniti. Vi ćete docnije imati da
radite kako da izađete iz luke, jer će na vaš brod biti napereni topovi
federalaca i saveznika. Ja se ne bih umeo snaći.
— Dobro, Krokstone. Govori dalјe.
— Kad me sprovedu u tvrdinju, a ja je poznajem, videću šta da radim, ali
budite uvereni, da će sve dobro ispasti. Vi ćete za to vreme tovariti vaš brod.
— Oh! Sad me se poslovi malo tiču — reče kapetan.
— Nikako. A šta će kazati vaš stric?
Pustimo da idu uporedo osećanja i trgovački poslovi. Onda se neće ništa
sumnjati. Ali radimo brzo. Možete li biti gotovi za šest dana?
— Mogu.
— Pa lepo, neka 
Delfin
 bude natovaren i gotov da pođe 22. januara.
— Biće gotov.
— Uveče, 22 januara, pošalјite čamac sa vašim najbolјim lјudima u Vajt
Point, na kraju varoši. Čekajte do devet sati, pa ćete videti g. Haliburta ivašeg slugu.
— Ali kako ćeš učiniti da g. Haliburt pobegne, a i ti s njim?
— To je moja stvar.
— Dragi Krokstone — reče tada Dženi — ti hoćeš da izgubiš svoj život, da
mi izbaviš oca!
— Ne brinite se, gospođice Dženi, neću ništa izgubiti, verujte mi.
— Pa dobro — upita Džems Plefar — kad treba da te zatvorimo?
— Još danas. Znate, bunim vaše mornare. Ne treba gubiti vreme.
— Hoćeš li novaca? Može ti zatrebati u tvrdinji.
— Da potplatim tamničara? Ne treba. To je suviše skupo i glupo. Kad do
toga dođe, tamničar će uzeti pare, a neće pustiti zaroblјenika. A taj čovek ima
pravo. Ne, ja imam druga sigurnija sredstva. Pa ne bi bilo na odmet nekoliko
dolara. Možda će mi trebati da popijemo po koju.
— I da opijete tamničara?
— Ne, pijan tamničar sve će pokvariti. Ja znam šta ću. Pustite me da
radim.
— Evo ti desetinu dolara, moj dobri Krokstone.
— To je mnogo, ali ću vam vratiti što ostane.
— Jesi li gotov?
— Sasvim gotov da budem prepredeni lupež.
— Onda, hajde na posao.
— Krokstone — reče devojka uzbuđenim glasom — ti si zaista najbolјi
čovek što ga ima na svetu.
— To me ne bi začudilo — odgovori Amerikanac smejući se dobroćudno. —
Ah! Zbilјa kapetane, imao bih nešto da vas zamolim.
— A šta je to?
— Ako vam general predloži da obesi vašeg lupeža, znate vojska nije šala!
— Pa šta Krokstone?
— Pa vi ćete mu kazati da ćete razmisliti.
— Hoću.
Istoga dana mornari se začudiše kad videše Krokstona sa okovima na
rukama i nogama, kako ga sprovode iz broda na suvo i odvedoše učarlstonsku tvrđavu.
Nekoliko dana je trajalo istovarivanje 
Delfina,
 što je išlo brzo. Parni
čekrci istovarivali su sav evropski tovar da načine mesto domaćem tovaru.
Stanovništvo čarlstonsko je prisustvovalo ovom zanimlјivom poslu, pomažući
mornarima. Može se reći da su ovi valјani lјudi bili među prvima. Južnjaci su
ih veoma cenili; ali Džems Plefar nije im dao vremena da slušaju pohvale
Amerikanaca. Bio im je neprestano za vratom i terao ih je da se žure, ali
mornari 
Delfina
 nisu znali zašto on to radi.
Posle tri dana, 18. januara, prve bale pamuka počeše se utovarivati. Iako
Džems nije više o tome brinuo, kuća Plefar i komp. nakupovala je vrlo jeftino
sav ovaj pamuk, koji je stajao u magacinima čarlstonskim.
Međutim, nije se više ništa znalo šta je s Krokstonom. Iako nije ništa o
tom govorila, Dženi je neprestano strahovala. Nјeno brižno lice govorilo je
mesto nje, a Džems Plefar ju je hrabrio lepim rečima.
Ja se mnogo uzdam u Krokstona — govoraše joj on — to je veran sluga. Vi
koji ga bolјe poznajete no ja, trebalo bi da budete sasvim spokojni. Kroz tri
dana otac će vas pritisnuti na svoje srce, verujte mojim rečima.
— Ah! Gospodine Džemse! — povika devojka — kako ću vam se odužiti za
toliko požrtvovanje? Kako ćemo moj otac i ja naći načina da vam se
zahvalimo?
— To ću vam kazati kad budemo u engleskim vodama — odgovori mladi
kapetan.
Dženi ga samo pogleda, obori oči koje se napuniše suzama, pa se vrati u
svoju kabinu.
Džems Plefar se nadao da devojka neće ništa znati u kakvoj se opasnosti
njen otac nalazi; ali toga poslednjeg dana jedan mornar joj je i nehotice
kazao istinu. Odgovor ričmondskog kabineta doneo je glasnik, koji se
provukao kroz predstraže. U ovom odgovoru bila je smrtna presuda za
Jonatana Haliburta, koja se imala izvršiti sutra ujutru. Vest o izvršenju
smrtne kazne brzo se pronela u varoši, a jedan mornar doneo ju je na 
Delfin.
Ovaj čovek ju je saopštio kapetanu, i ne sumnjajući da je devojka u blizini i
da će čuti. Ona vrisnu i pade na krov onesvešćena. Džems Plefar prenese je u
kabinu da joj se ukaže pomoć i povrati u život.
Kad otvori oči, vide mladog kapetana koji metnu prst na usta da ćuti. Ona
jedva uzdrža svoj bol, i Džems Plefar šanu joj na uvo:
— Dženi, kroz dva sata vaš otac biće kod vas, ili ću ja poginuti pošto samhteo da ga izbavim...
Zatim siđe sa gornjeg krova i reče sebi:
— A sad ga moram osloboditi pošto-poto, pa makar morao iskupiti
njegovu slobodu mojim životom i životom svega mog osoblјa!
Beše kucnuo čas da se radi. Od jutros je 
Delfin
 svršio s utovarom pamuka;
magacin beše pun uglјa. Kroz dva sata je morao poći. Džems Plefar izveo Je
Delfina
 iz severnotrgovačkog basena i uveo u luku. Bio je dakle gotov da se
koristi prilivom, koji će biti potpun u devet sati uveče.
Kada Džems Plefar ostavi devojku, izbijalo je sedam sati, i on naredi da se
sprema za polazak. Dotle je tajna dobro čuvana između njega, Krokstona i
Dženi. Ali sad je smatrao da valјa upoznati g. Matjua sa situacijom, i to
odmah učini.
— Na službi — odgovori Matju i ne primeti ništa. — I to je za devet sati?
— Za devet sati. Naredite da se vatre dobro nalože.
— Biće izvršeno, kapetane.
—  Delfin
 je utvrđen na pokretnoj kotvi. Preseći ćemo jedek i
strugnućemo ne gubeći ni minuta.
— Sasvim.
— Metnite fenjer na veliku katarku. Noć je mračna, a magla se spušta.
Treba paziti da ne zalutamo kad se vraćamo na brod. Treba da naredite,
Matju — reče Džems Plefar — opremite gidž
[15]
 sa šest naših najsnažnijih
veslača. Hoću odmah da pođem za Vajt-Point. Preporučujem vam gospođicu
Dženi za mog odsustva, i nek nam Bog bude u pomoći, gospodine Matju.
Neka nam Bog bude u pomoći — odgovori potkapetan.
On odmah naredi da se peći nalože i čamac spremi. Ovaj je bio gotov za
nekoliko minuta. Pošto se oprostio sa Dženi, Džems Plefar siđe u čamac, i u
trenutku kada se otisnuo, moglo se videti kako se crni dim gubi u tamnu
nebesku maglu.
Pomrčina je bila gusta; vetar prestao, potpuna tišina je vladala u
ogromnoj luci, u kojoj su talasi izgledali da su zamrli. Džems Plefar je
upravlјao krmom i sigurnom rukom je vodio čamac k Vajt-Pointu. Imao je da
pređe oko dve milјe. Kako je Džems Plefar danju izvršio određivanje
položaja, sad je mogao doći u pravoj liniji do onog čarlstonskog izbreška što
ulazi u more.Osam sati je izbijalo na Sent-Filipu, kada čamac udari svojim klјunom u
Vajt-Point.
Trebalo je čekati još sat do trenutka koji je odredio Krokston. Kej je bio
sasvim pust. Samo se stražar kod južne i istočne baterije šetao na dvadeset
koraka daleko. Džems Plefar je goreo od nestrplјenja.
U osam i po sati ču da neko ide. On ostavi svoje lјude s podignutim
veslima i gotovi da krenu, pa pođe napred. Ali posle deset minuta, srete
patrolu od dvadeset lјudi. Džems izvadi iz pojasa revolver, rešen da puca ako
treba. Ali šta je mogao raditi protiv ovih vojnika, koji siđoše do keja?
Starešina straže priđe mu, i kad vide čamac, upita Džemsa.
— Kakav je to čamac?
— Čamac od 
Delfina
 — odgovori kapetan.
— A vi ste?...
— Kapetan Džems Plefar.
— Ja sam mislio da ste pošli i da ste već u čarlstonskim tesnacima.
— Gotov sam da pođem... trebalo je... da sam već na putu... ali... Jedan moj
mornar je zatvoren u tvrdinji, zaboravio sam da ga povedem. Srećom, setio
sam ga se još za vremena, pa sam poslao lјude da ga uzmu.
— Da nije onoga nevalјalca koga hoćete da vodite u Englesku.
— Jeste.
— Bolјe bi bilo da su ga ovde obesili nego tamo — reče stražar smejući se.
— Tako i ja mislim — odgovori Džems Plefar — ali je bolјe da sve ide
redovnim putem.
— Pa dobro, kapetane, samo se čuvajte bekrija sa ostrva Morisa.
— Ne brinite se. Kad sam bez smetnje prošao, nadam se da ću srećno izaći.
— Srećan put.
— Hvala.
Straža ode, i na obali se sve utiša.
U tom trenutku izbi devet sati. To je bio određeni trenutak. Džems je
osećao kako mu srce silno kuca u grudima. Odjeknu neko zviždanje, na šta
Džems odgovori takođe zviždanjem. Zatim očeknu osluškujući, a rukom
mahnu svojim mornarima da ćute. Jedan čovek se pojavi uvijen u širokom
ogrtaču, obzirući se na sve strane. Džems mu pritrča.— Gospodin Haliburt?
— Ja sam — odgovori čovek u ogrtaču.
— Ah! Hvala Bogu! — viknu Džems Plefar
— uđite u čamac odmah. Gde je Krokston?
— Krokston? — reče Haliburt, čudeći se.
— Šta hoćete da kažete?
— Čovek koji vas je oslobodio, koji vas je ovamo doveo, to je vaš sluga
Krokston.
— Čovek koji me je dopratio, jeste tamničar tvrdinje — odgovori g.
Haliburt.
— Tamničar! — povika Džems Plefar.
On očevidno nije ništa razumeo, šta je to, i strah ga spopade.
— Jeste, tamničar! — povika jedan poznati glas. — Tamničar! Pa on spava
kao top u mojoj ćeliji!
— Ti si to, Krokstone? — reče g. Haliburt.
— Gospodaru, manimo se razgovora. Sve ću vam objasniti. Tiče se vašeg
života. Ulazimo u čamac.
Sva tri čoveka sedoše u čamac.
— Veslaj! — viknu kapetan.
Šest vesala u jedan mah zamahnuše.
I čamac kliznu kao riba po tamnim talasima čarlston-herburskim.IX
Između dve vatre
Pod veslima šest snažnih mornara, čamac je jurio kroz luku. Magla je
bivala sve gušća, Džems Plefar je jedva mogao održati pravac, koji je dan pre
našao.
Krokston je seo na prednji kraj čamca, a g. Haliburt pored kapetana.
Zaroblјenik se čudio šta će ovde njegov sluga, hteo je da ga pita; ali mu ovaj
dade znak da ćuti.
Ipak, posle nekoliko minuta, kad čamac beše nasred luke, Krokston je
znao šta je g. Haliburt hteo da ga pita.
— Da, dragi moj gospodaru, tamničar je mesto mene u mojoj ćeliji gde
sam mu dao dve dobre pesnice, jednu u potilјak, a drugu u stomak, i to kad
mi je doneo večeru. Pao je onesvešćen, a ja sam uzeo njegove halјine, uzeo
njegove klјučeve, otišao po vas, odveo sam vas iz tvrđave vojnicima ispred
nosa.
— Ali moja ćerka? — upita g. Haliburt.
— Na brodu, koji će nas odvesti u Englesku.
— Ćerka mi je tamo, tamo! — viknu Amerikanac skočivši s klupe.
— Ćutite — odgovori Krokston — još nekoliko minuta, pa smo izbavlјeni.
Čamac je jurio kroz pomrčinu, ali malo nasumice. Džems Plefar nije
mogao videti kroz maglu fenjere na 
Delfinu.
 Nije znao kojim pravcem treba
ići, a pomrčina je bila tako velika, da veslači nisu mogli videti ni vrhove
svojih vesala.
— Kako ide, gospodine Džemse? — upita Krokston.
— Mora da smo prešli više od milјe i po — odgovori kapetan. — Ti ne vidiš
ništa, Krokstone?
— Ništa. Ja imam dobre oči. Ali stići ćemo. Oni tamo ništa ne sumnjaju...
Tek što je Krokston ove reči izgovorio, kad jedna raketa sunu krozpomrčinu i rasu se na grdnoj visini.
— To je neki znak! — viknu Džems Plefar.
— Kao da dolazi sa tvrdinje. Da pričekamo.
Druga, pa treća raketa sunuše u pravcu one prve, a gotovo odmah isti
znak bi ponovlјen na milјu pred čamcem.
— Dolazi iz tvrđave Sumter — reče Krokston — a to je znak za bekstvo. Sve
je otkriveno.
— Brzo veslajte, prijatelјi — povika Džems Plefar, podstičući mornare —
ove rakete su mi osvetlile put. 
Delfin
 nije ni osamsto jardi
[16]
 daleko od nas.
Eto čujem zvono sa broda. Samo brzo. Dobićete dvadeset funti, ako za pet
minuta stignemo.
Mornari još brže poteraše čamac, koji je sekao talase. Svima je srce
kucalo. Odjeknu topovski pucanj u pravcu varoši i na hilјadu metara daleko
od čamca. Krokston je više čuo no video kako prohuja neko brzo telo koje je
zacelo moglo biti đule.
U tom trenutku, zvono na 
Delfinu
 zazvoni jako. Dolazili su sve bliže. Još
nekoliko zamaha veslom, i čamac stade uz 
Delfina.
 Još nekoliko sekundi, i
Dženi pade ocu u naručje.
Čamac odmah digoše na brod, i Džems Plefar otrča na komandni most.
— Gospodine Matju, možemo li da se krenemo?
— Možemo, kapetane.
— Naredite da se ugase fenjeri. I ono svetlucanje od mašine je suvišno ali
to se ne može ukloniti.
Za vreme ovog razgovora 
Delfin
 je jurio najvećom brzinom. Ali okrećući
se, da pređe na desnu stranu Čarlstona, Herbura, morao je da plovi kanalom,
te je trenutno došao blizu tvrđave Sumtera. Sve topovske mazgale
[17]
odjednom se osvetliše i iz njih se osu masa gvožđa na brod s užasnom
pucnjavom.
— Suviše dockan, smetenjaci! — viknu Džems Plefar, smejući se. — Ložite,
ložite, gospodine inženjeru! Treba da projurimo između dva reda topova.
Ložači su džarali vatru u pećima, i 
Delfin
 je drhtao u svim svojim udovima
pod pritiskom mašine, kao da je hteo da se raspadne.
U tom trenutku zaori se drugi pucanj i opet gomila topovskih zrna
zazvižda iza broda.— Dockan, smetenjaci! — povika mladi kapetan.
Krokston je tada stajao na komandnom mostu, pa viknu:
— Prošli smo jednu tvrđavu. Još nekoliko minuta pa ćemo svršiti sa
Saveznicima.
— Ti dakle misliš, da se nemamo više bojati tvrđave Sumter? — upita
Džems.
— Nemamo, sve do tvrđave Mutri, na kraju ostrva Sulivana. Ona nas može
uvrebati, samo za pola minuta. Neka dakle uoči zgodnu priliku i dobro
nišani, ako hoće da nas pogodi. Evo približujemo se.
— Dobro. Položaj tvrđave dozvoliće nam da uđemo pravo, u glavni kanal.
Ložite! Ložite!
U istom trenutku tvrdinja se na tri mesta zasvetli. Ču se strašan tresak, a
zatim stade lomlјava na brodu.
— Sad je pogodio — reče Krokston.
— Gospodine Matju — viknu kapetan svom pomoćniku, koji je stajao
napred — šta je tamo?
— Mala katarka pala u more.
— Imamo li ranjenika?
— Pa neka ide dođavola katarka! Pravo u tesnac! I upravlјajte na ostrvo.
— Probismo se kroz Južnjake! — povika Krokston — i ako treba da
dobijemo đulad u naš skelet, više volim đulad Severa. To se bolјe može
svariti.
I zaista, još nije bila sva opasnost izbegnuta, i 
Delfin
 nije se mogao
smatrati da se iz neprilike izvukao; iako ostrvo Moris nije bilo naoružano
ovim strašnim topovima što se postaviše nekoliko meseci docnije, ipak su
njegovi topovi i merzeri mogli lako potopiti brod kao što je 
Delfin.
Topovska vatra sa tvrdinja Sumtera i Mutrija skrenula je pažnju
federalcima i posadnim brodovima. Opsadnici nisu mogli ništa razumeti u
ovom noćnom napadu, koji izgledaše da nije bio protiv njih. Ali su se morali
držati spremni da odgovore.
O ovome je razmišlјao Džems Plefar prolazeći kroz tesnace ostrva Morisa;
i imao je pravo što se bojao, jer malo posle stade sevati u mraku. Kiša malih
bombi pade oko broda zaplјuskujući vodu preko njegovih ograda; štaviše,
nekoliko njih udari u krov 
Delfina,
 ali svojom donjom stranom, što sačuvabrod od izvesne propasti. I doista, ove bombe, kako se docnije saznalo,
trebale su se rasprsnuti u stotinu parčića i svaka pokriti površinu od sto
dvadeset kvadratnih stopa grčkom vatrom, koju ništa nije moglo ugasiti i
koja je dvadeset minuta gorela. Jedna ovakva bomba mogla je zapaliti brod.
Sreća je za 
Delfina,
 što su te bombe tek odskora bile pronađene i još vrlo
neusavršene; bačene u vazduh, jedan pogrešan obrtaj ih je držao nagnute, i
padale su na donji kraj, mesto da udare svojim vrhom, gde se nalazio
samokres. Ovaj nedostatak spasao je 
Delfina
 od sigurne propasti; pad ovih
malo teških bombi nije ga mnogo oštetio, i on je pod pritiskom svoje
pregrejane pare i dalјe plovio kroz tesnac.
U tom trenutku, i protiv njegove naredbe, g. Haliburt i njegova ćerka
dođoše kod Džemsa Plefara na komandni most. On ih htede nagovoriti da se
vrate u kabinu, ali Dženi reče da hoće da ostane kod kapetana.
Što se tiče g. Haliburta, koji je doznao za plemeniti postupak svoga
izbavioca, on mu stisnu ruku ne mogući reč da progovori.
Delfin
 se tada velikom brzinom približavao moru; trebalo mu je da plovi
tesnacem još tri milјe, pa da uđe u Atlantik. Ako je tesnac na ulasku
slobodan, brod je izbavlјen. Džems Plefar je dobro poznavao sve tajne
čarlstonskog zaliva i vešto je upravlјao svojim brodom u mraku. Imao je
dakle razloga da veruje da će uspeti u ovom smelom poduhvatu, kada stražar
viknu:
— Brod!
— Brod? — povika Džems.
— Jeste, s naše strane.
Magla se bila digla, te se mogao videti jedan veliki ubojni brod, koji je
tako manevrovao, da zatvori tesnac i da ne da 
Delfinu
 da prođe. Trebalo je
pošto-poto dobiti u brzini i inače zahtevati od mašine najveći napor, inače je
sve propalo.
— Krmu na desno! Sasvim — viknu kapetan.
Zatim se ustremi na mostić što je nad mašinom i naredi, da se jedan
zavrtanj zaustavi. Pod dejstvom samo jednog zavrtnja, 
Delfin
 se kretao veoma
brzo u krugu vrlo kratkog poluprečnika, i kao da se okrenuo oko sebe. On je
tako izbegao da naleti na federalnu fregatu i pođe, kao i ova, ka ulazu u
tesnac. Sad je bilo pitanje, ko će biti brži.
Džems Plefar je video da od brzine njegovog broda zavisi njegov život,
život gospođice Dženi i njenog oca i svega njegovog osoblјa. Ubojni brod jeznatno pretekao 
Delfina.
 Videlo se po silnom crnom dimu, koji je izlazio iz
njegovog dimnjaka, da su se njegove peći neprestano ložile. Džems Plefar
nije bio čovek koji zaostaje.
— Gde ste? — viknu mašinskom inženjeru.
— Na najvećem naponu! — odgovori ovaj — para juri kroz sve ventile.
— Pritisnite ventile — zapovedi kapetan.
Nјegova zapovest bi izvršena, iako je bila opasnost da brod odleti u
vazduh. Udarci klipova bivali su sve jači i brži; sve ploče u temelјu mašine su
se tresle pod ovim naglim udarcima, a i najtvrđe srce moralo je zadrhtati pred
ovim prizorom.
— Ložite! — vikaše Džems Plefar — još ložite!
— Ne može se više! — odgovori mašinski inženjer — ventili su sasvim
zatvoreni. Peći su prepune uglјa.
— Neka! Nagurajte u njih pamuk, potoplјen špiritusom! Moramo pošto
poto preteći tu prokletu fregatu!
Kada čuše ove reči, najodvažniji mornari, zagledaše se, ali izvršiše
naredbu i baciše nekoliko bala pamuka dole u mašinsku prostoriju. Zatim
otvoriše bure špiritusa, kojim preliše pamuk, pa ga ubaciše u usijane peći.
Ložači nisu mogli da se čuju od silne huke plamena. Ploče u pećima se brzo
usijaše; klipovi su se dizali i spuštali kao klipovi u lokomotivi; manometri su
pokazivali strašni napon; brod je mahnito jurio na talasima; njegovi su
sastavci škripali; dimnjak je izbacivao silan plamen pomešan s dimom; u
bezumnoj trci on je daleko izmakao od ubojnog broda i posle deset minuta je
isplovio iz kanala.
— Izbavlјeni smo! — viknu kapetan.
— Izbavlјeni smo! — odgovoriše mornari, plјeskajući rukama.
Svetionik čarlstonski već se počeo gubiti na jugozapadu; svetlost njegovih
fenjera je bledela, i svi su mislili da su van svake opasnosti, kada bomba sa
jedne topovnjače što je krstarila na pučini, stade fijukati kroz tamu. Bilo je
lako pratiti joj trag, blagodareći raketi, koja je ostavlјala za sobom vatrenu
prugu.
Ovo je bio jezovit trenutak koji se ne može opisati. Svi se ućutali, i svak je
prestravlјen posmatrao parabolu, koju zrno opisuje; nije se moglo ništa
učiniti da se izbegne, i posle pola minuta, pade s užasnim treskom na prednju
stranu 
Delfina.Uplašeni mornari pobegoše nazad, i niko se ne usudi da kroči, dok je
raketa gorela puckarajući.
Ali samo jedan, najhrabriji od svih, pritrča ovoj paklenoj mašini. To je bio
Krokston. Uze bombu u svoje snažne ruke, dok su hilјade varnica prskale iz
njene rakete, pa je baci iz broda.
Tek što je bomba pala u vodu, kada odjeknu strašan pucanj.
Ura! Ura! — povikaše u jedan glas svi mornari sa Delfina, dok je Krokston
trlјao ruke.
Posle nekog vremena, brod je brzo plovio po Atlantskom okeanu.
Američka obala nestajala je u mraku, i daleke vatre koje su se ukrštale na
horizontu, pokazivahu da je napad bio opšti između baterija ostrva Morisa i
tvrđava Čarlstona Harbura.X
Sveti — Mongo
Sutradan, na izlasku sunca, američka obala beše iščezla. Nijedan brod nije
se video na horizontu, 
Delfin
 prestade da juri vratolomnom brzinom, i mirno
pođe put Bermudskih ostrva.
Nije potrebno da opisujemo prelazak preko Atlantika, jer se na putu ništa
neprijatno nije dogodilo. Deset dana posle dolaska iz Čarlstona, pojavi se
irska obala.
Šta se dogodilo između mladog kapetana i devojke što se nije predvidelo
pa i od lјudi najmanje oštroumnih? Kako je g. Haliburt mogao nagraditi
požrtvovanje i hrabrost svoga izbavioca, sem ako ga napravi najsrećnijim
čovekom? Džems Plefar nije čekao da stupe u engleske vode, te da iskaže ocu
i devojci osećanja, koja su navirala iz srca njegova, i ako je verovati
Krokstonu, gospođica Dženi primila je ovo priznanje s radošću, koju nije
prikrivala.
I tako, 14. februara iste godine steklo se mnogo sveta pod teškim
svodovima Svetog Monga, stare saborne crkve glazgovske. Tu je bilo
mornara, trgovaca, industrijalaca, činovnika, pomalo od svega. Čestiti
Krokston bio je svedok gospođici Dženi obučenoj kao mlada, a on je lepo
izgledao u plavom fraku sa zlatnim dugmetima. A stric Vinsent stajao je
gordo do svog sinovca.
U crkvi je bilo venčanje Džemsa Plefara, iz trgovačke kuće Vinsenta
Plefara i komp. iz Glazgova, sa gospođicom Dženi Haliburtovom, iz Bostona.
Venčanje je izvršeno sa velikom svečanošću. Svako je znao istoriju
Delfina,
 i svako je nalazio da je pravedno nagrađeno požrtvovanje mladog
kapetana. Samo je on govorio da nije zaslužio toliku nagradu.
Uveče je bilo veliko veselјe kod strica Vinsenta, velika igranka, velika
večera i veliko razdavanje šilinga svetu koji se skupio u Gordonovoj ulici. Na
ovoj gozbi Krokston se dobro najeo i napio, ali se lepo ponašao.Svako je bio srećan zbog ovoga braka, jedni zbog svoje sopstvene sreće,
drugi zbog tuđe sreće, što ne biva uvek u ovakvim svečanostima.
Kada se uveče zvanice raziđoše, Džems Plefar zagrli strica i polјubi ga u
oba obraza.
— No, čika Vinsente! — reče mu on.
— No, sinovče Džems?
— Kako vam se dopada divan tovar što sam doneo na 
Delfinu?
 — upita
kapetan pokazujući na svoju junačnu mladu ženu.
— Dopada mi se — odgovori čestiti trgovac — prodao sam pamuk i zaradio
tri stotine sedamdeset pet na sto!
 
KRAJPogovor
PUSTOLOVINA ČOVEKA I VRLINE
Pustolovina jednog broda — višeznačna parabola — u osnovi je i ove
novele, ili kratkog romana Žila Verna.
Objavlјena je u prepoznatlјivoj seriji „Dela Žila Verna“ — „sa koricama u
boji i više slika u tekstu“ — Izdavačke knjižarnice Tome Jovanovića i Vujića,
Beograd, krajem treće decenije 20. veka.
U primerku kojim smo se služili prilikom preštampavanja — nema ni
naslova originala, niti godine izdanja, niti imena prevodioca.
Prevodioca možemo lako otkriti — na osnovu jezika i pomorske leksike, a
potom i po godinama izdanja, vrsti knjiga i izdavačkog kataloga, to je D.
(Dragutin) N. Jovanović, vredan prevodilac „kratkih knjiga“ Žila Verna.
Brod se zove 
Delfin
 — na njemu je engleska zastava, a misija mu je vojno-
trgovačka.
Kakva god da je avantura ovog broda na Atlantskom okeanu, opet između
Evrope i Amerike, kao nekadašnjih krajnosti sveta — knjiga ne bi bila
uzbudlјiva i umetnički složena, da na tom brodu nisu zalutali neki posebni
putnici-junaci, koji menjaju cilј putovanja i karakter misije, to jest tok priče.
Devojka Dženi, Amerikanka, s vernim i dovitlјivim pratiocem svoga oca —
na brodu je sa svojim cilјem. To će shvatiti mladi čovek — najsmeliji kapetan
trgovačke mornarice Engleske, Džems Plefar tek pošto brod otplovi daleko u
Okean: „Ova junačna devojka jeste gospodarka na mom brodu. Ona mene
okreće kao što čini more sa brodom u nevolјi. Osećam da tonem...“
Ove reči čine središnji tok priče. Ljubav menja sve, pa i velike ratne i
trgovačke cilјeve i misije.
„Ah! sirota čovečja prirodo!“ — uzdahnuće mladi i hrabri kapetan, nasred
Okeana, kad shvati da su sudbine broda i čoveka — povezane, slične,
simbolične.Ratna strana postaje nevažna spram te lјubavi. Viša pravda: lјubav,
solidarnost, pomoć i spasenje — to postaje prava strana, za koju se treba
boriti, jer se tako dobija lјubav.
Hrabrost mlade devojke više nego njena lepota — opredelјuje kapetana
Džemsa za podvig.
Trka brzoga broda s imenom 
Delfin
 jeste trka za život, ali i za lјubav.
Kapetan Plefar juri ka Okeanu slobodnih voda, ali i ka okeanu lјubavi prema
lepoj Dženi. Ta trka je simbol truda, vere, odvažnosti, svih vrlina.
Najbrži brod na svetu je kao i najbrži um na svetu.
Izbavlјenje zaroblјenika i izbavlјenje broda iz škripca opasnosti — jeste
izbavlјenje izuzetne lјubavi — izuzetnih lјudi, koja se rodila u izuzetnim
okolnostima.
Priča Žila Verna liči na bajku. To je još jedan elemenat njene opštosti i
neponovlјivosti — potrage za jednim i otkrića drugog, višeg smisla. I junak
ove bajke, zahvalјujući vrlini, i dobrim delima — dolazi do sreće.
Tome teže mnoge priče i knjige Žila Verna — o pustolovinama čoveka,
duha, lјubavi.
Te pustolovine imaju svoje lјubitelјe i sada, sto godina posle smrti velikog
pisca.
 
Dragan LakićevićŽIL VERN
(1828 -1905)
 
Francuski pisac Žil Vern (1828-1905) jedan je od najpopularnijih
omladinskih pisaca na svetu. Rodio se u porodici advokata i u početku se
pripremao za pravničku karijeru. U mladosti ga privlači pozorište.
Njegovu književno-umetničku maštu, međutim, zaokupljaju daleke
zemlje, velika putovanja, pustolovine po okeanima, naučna otkrića,
istraživački i avanturistički podvizi, „poezija svega što je nepoznato“. —
Njegova jedinstvena fantazija predvidela je mnoga ostvarenja buduće nauke i
tehnike.
Naučno-fantastični roman 
Pet nedelja u balonu
 stvorio je novi prozni žanr
i osvojio milione mladih čitalaca.
Žil Vern je preveden na sve evropske jezike i gotovo svi njegovi romani —
na srpski.
Napisao je preko pedeset romana, a najpopularniji su:
Pustolovine kapetana Hatere, Deca kapetana Granta, Put oko sveta za
osamdeset dana, Dvadeset hilјada milјa pod morem, Putovanje na mesec,Putovanje u središte zemlјe, Petnaestogodišnji kapetan, Carev Glasnik (Mihail
Strogov), Doktor Oks, Zeleni zrak, Južna zvezda, Zagonetke Ledenog mora,
Lovci na meteore, Tajanstveno ostrvo, Gospodar sveta, Hektor Servadak, Crna
Indija, Svet pod morem, Osam stotina milјa niz Amazon, Zlatan vulkan i dr. 
ŽIL VERN
DELFIN — NAJBRŽI BROD NA SVETU
 
Izdavač
SRPSKA KNJIŽEVNA ZADRUGA
Beograd, Kralja Milana 19
 
Za izdavača
Nina Novićević
 
Glavni urednik
Marko Nedić
 
Tehnički urednik
Dragan Bašić
 
Korice
Branislav Stepanov
 
Tiraž
1.000 primeraka
 
Štampa
PEKOGRAF Zemun, Vojni put 258 d
Beograd, 2005.CIP — Katalogizacija u publikaciji
Narodna biblioteka Srbije, Beograd
 
821.133.1 — 93 -31
VERN, Žil
„Delfin“ najbrži brod na svetu / Žil Vern ; preveo D. N. Jovanović. —
Beograd : Srpska književna zadruga, 2005 (Zemun : Pekograf). — 125 str.:
autorova slika ; 21 cm. — (Pomorska trilogija) (Mali zabavnik)
 
Prevod dela: Les forceurs de blocus / Jules Verne. — „Štampano o
STOGODIŠNјICI smrti Žila Verna“ — -> prelim. str. — Tiraž 1.000. — Str. 119-
120: Pustolovina čoveka i vrline / Dragan Lakićević. — Beleška o piscu: str.
123-124. — napomene uz tekst.
 
ISBN 86-379-0900-0
ISBN 86-379-0897-7 (Pomorska trilogija)
 
COBISS. SR-ID 124618508Napomene
[1]
 kilja - na dnu lađe, kobilica.
[2]
 patentlog - sprava kojom se meri brzina broda.
[3]
 morska milja ima 1852 metra.
[4]
 palamar - debelo brodsko uže.
[5]
 biginzi - mali kameni brežuljci, a na njima fenjeri.
[6]
 jedek - debelo brodsko uže.
[7]
 oklepanica - istrošena, neupotrebljiva stvar.
[8]
 portfelj - ručna torba sa pregradama.
[9]
 kamdžija sa devet kaiševa koja se mnogo upotrebljavala u engleskom
brodarstvu.
[10]
 List koji je pisao za ukidanje ropstva.
[11]
 5.556 metara, malo više od 5
1/2
 kilometara.
[12]
 tako se zove mašinist u engleskoj mornarici.
[13]
 križak - deo broda uz jedro.
[14]
 5 kilometara.
[15]
 Gidž - lak čamac sa šiljatim vrhovima.
[16]
 Oko 700 metara.
[17]
 mazgala - puškarnica, otvor za cevi.