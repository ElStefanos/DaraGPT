Izdavač:
Knjižara	“TEATAR“	Zrenjanin
023-510-071
Za	izdavača:
Slađan	Jančić
Korice:
Zoran	Bezek
Ilustracije:
Marijan	Baroš
Priprema	za	štampu:
Knjižara	“TEATAR”
Štampa:
Agava	-	Zrenjanin
Za	štampariju:
Jovan	D.	PopovićMARK	TVEN
DNEVNIK	ADAMA	I	EVE
I	DRUGE	IZABRANE	PRIČE
Izabrao	i	priredio:
Dušan	Patić
Preveo:
Zlatko	CrnkovićDNEVNIK	ADAMA	I	EVE
PRVI	DEO	-	ODLOMCI	IZ	ADAMOVOG	DNEVNIKA
Ponedeljak.
	Ovo	novo	dugokoso	stvorenje	neprestano	mi	je
na	putu.	Vazda	se	tu	mota	i	ide	svuda	za	mnom.	Ja	to	ne	volim;	nisam
vičan	društvu.	Kad	bi	bar	htelo	da	ostane	s	ostalim	životinjama…
Danas	je	oblačno,	duva	istočnjak;	mislim	da	će	nam	pasti	kiša…
Nama?	Otkud	mi	ta	reč?…	Sad	se	sećam…	upotrebljava	je	ono	novo
stvorenje.
Utorak.
	Razgledao	sam	veliki	vodopad.	Mislim	da	je	to
najlepše	od	svega	na	imanju.	Ono	novo	stvorenje	naziva	ga	Nijagarini
vodopadi	-	zašto,	bog	te	pita!	Kaže	da	je	nalik	na	Nijagarine	vodopade.
To	nije	nikakav	razlog,	to	je	puka	ćudljivost	i	slaboumnost.	Nemam
prilike	da	sam	nadenem	čemu	ime.	Svemu	što	se	pojavi,	to	novo
stvorenje	nadene	ime	pre	nego	što	ja	dospem	ijednu	reč	da
progovorim.	A	uvek	ima	isti	izgovor	-	to	je	nalik	na	to.	Eto,	na	primer,
ptica	dodo.	Kaže	da	čovek	na	prvi	pogled	vidi	da	“izgleda	kao	dodo”.
Mora	joj	to	ime,	po	svojoj	prilici,	i	ostati.	Dodo!	Isto	je	toliko	nalik	na
dodoa	koliko	i	ja.
Sreda.
	Sagradio	sam	sebi	sklonište,	da	se	imam	gde	skloniti
od	kiše,	ali	nisam	dugo	bio	u	njemu	na	miru.	Uvuklo	se	u	njega	ono
novo	stvorenje.	Kad	sam	pokušao	da	ga	isteram,	stalo	je	da	lije	vodu
iz	onih	rupa	kojima	gleda,	da	se	briše	nadlanicama	svojih	šapa	i
ispušta	glasove	kakve	ispuštaju	i	neke	druge	životinje	kad	su	u	nevolji.
Kad	bar	ne	bi	govorilo;	neprestano	samo	govori!	Moglo	bi	se	pomisliti
da	se	oholo	izrugujem	tom	jadnom	stvorenju,	da	ga	omalovažavam;	ali
zaista	nisam	tako	mislio.	Nikad	pre	nisam	čuo	ljudski	glas,	i	svaki	nov	i
čudan	zvuk	koji	naruši	svečani	muk	ovih	snenih	divljina,	vređa	mi	uho	i
zvuči	kao	pogrešan	ton.	A	taj	mi	je	novi	glas	tako	blizu;	do	mog
ramena,	do	samog	uha,	prvo	s	jedne	strane	pa	onda	s	druge,	a
navikao	sam	samo	na	glasove	koji	dopiru	iz	manje	ili	veće	udaljenosti.
Petak.
	Nadevanje	imena	bezobzirno	se	nastavlja,	ma	što	ja
radio.	Imao	sam	vrlo	dobro	ime	za	imanje,	bilo	je	zvučno	i	lepo	-	Rajski
vrt.	U	sebi	ga	i	dalje	tako	nazivam,	ali	ga	javno	ne	nazivam	više	tako.
Ono	novo	stvorenje	kaže	da	su	tu	same	šume	i	stene	i	krajolici,	pa	da
stoga	nimalo	ne	nalikuje	na	vrt.	Kaže	da	je	nalik	na	park.	I	zato	je,	ne
pitajući	me	za	savet,	dalo	imanju	novo	ime	-	
Park	Nijagarinihvodopada
.	To	mi	se	čini	prilično	bezobrazno.	A	tu	je	već	i	natpis:.
ZABRANJENO
GAZITI	PO	TRAVI
Ne	živim	više	onako	srećno	kao	nekad.
Subota.
	Novo	stvorenje	jede	previše	voća.	Ponestaće	nam
ga	zacelo.	Opet	nama,	to	je	njegova	reč;	sad	je	i	moja	kad	sam	je
toliko	puta	čuo.	Jutros	grdna	magla.	Nikad	ne	izlazim	po	magli.	Novo
stvorenje	izlazi.	Ono	izlazi	po	svakom	vremenu	i	upada	pravo	unutra	s
blatnjavim	nogama.	I	priča.	Nekad	je	ovde	bilo	tako	ugodno	i	mirno!
Nedelja.
	Progurao	nekako.	Ovaj	je	dan	u	sedmici	sve	teže	i
teže	podneti.	U	novembru	je	bio	izabran	i	određen	za	dan	odmora.	Pre
sam	već	imao	šest	takvih	dana	u	sedmici.	Jutros	sam	zatekao	novo
stvorenje	kako	pokušava	busenjem	da	strese	jabuke	s	onog
zabranjenog	drveta.
Ponedeljak.
	Novo	Stvorenje	kaže	da	se	zove	Eva.	U	redu,
nemam	ništa	protiv.	Kaže	mi	neka	ga	tako	zovem	kad	želim	da	dođe.
Rekoh	da	je	to	ime	onda	suvišno.	Zbog	ove	sam	reči,	očigledno,
porastao	u	njegovim	očima;	i	zaista	je	to	velika,	dobra	reč	i	moći	ću	da
je	ponavljam.	Kaže	da	nije	ono,	nego	ona.	To	je	po	svojoj	prilici
nepouzdano;	ali	meni	je	svejedno;	uopšte	me	ne	bi	bilo	briga	šta	je,
samo	kad	bi	išla	svojim	putem	i	kad	ne	bi	pričala.
Utorak.
	Nagrdila	je	celo	imanje	ružnim	imenima	i	ogavnim
natpisima:
PUT	DO	VIRA
PUT	DO	KOZJEG	OSTRVA
PUT	DO	VETROVITE	PEINE
Ona	kaže	da	bi	ovaj	park	bio	zgodno	letovalište	kad	bi	bilo
gostiju.	Letovalište	-	opet	jedna	njena	izmišljotina	-	puste	reči,	bez
ikakvog	smisla.	Šta	je	to	letovalište?	Ali	bolje	da	je	ne	pitam,	ionako	bi
samo	sve	objašnjavala.
Petak.
	Počela	me	preklinjati	da	ne	prelazim	preko	vodopada.
Šta	je	u	tome	loše?	Kaže	da	se	ježi	od	toga.	Hteo	bih	da	znam	zašto;
uvek	sam	to	radio	-	oduvek	sam	voleo	ronjenje	i	svežinu.	Mislio	sam
da	zato	i	jesu	vodopadi.	Koliko	ja	znam,	oni	nemaju	nikakve	druge
svrhe,	a	biće	da	su	stvoreni	zato	da	služe	nečemu.	Ona	kaže	da	su
stvoreni	samo	radi	lepote	-	kao	nosorog	ili	mastodont.Prešao	sam	preko	vodopada	u	bačvi	-	nije	joj	bilo	po	volji.
Prešao	sam	u	čunu	-	ni	to	joj	nije	bilo	po	volji.	Preplivao	sam	Vir	i
Brzicu	u	odeći	od	smokvinog	lista.	Prilično	se	poderala.	Otuda
dosadne	jadikovke	nad	mojim	čudaštvom.	Odviše	sam	sputan	ovde.
Potrebna	mi	je	promena	sredine.
Subota.
	Pobegao	u	utorak	noću	i	putovao	dva	dana	i
sagradio	sebi	drugo	sklonište	na	zabačenom	mestu	i	zameo	tragove
koliko	sam	god	mogao,	ali	me	ona	pronašla	uz	pomoć	zveri	koju	je
pripitomila	i	koju	naziva	vukom,	pa	je	došla	ispuštajući	opet	one	jadne
glasove	i	lijući	vodu	iz	otvora	kojima	gleda.	Morao	sam	se	vratiti	s
njom,	ali	ću	se	opet	odseliti	čim	mi	se	ukaže	prilika.	Ona	se	bavi
kojekakvim	budalaštinama;	između	ostaloga,	proučava	zašto	se
životinje	zvane	lavovi	i	tigrovi	hrane	travom	i	cvećem	kad,	kako	ona
kaže,	zubi	kakve	imaju	pokazuju	da	su	namenjeni	da	jedu	jedan
drugoga.	To	je	glupo,	jer	kad	bi	tako	radili,	ubijali	bi	jedan	drugoga,	a	to
bi	dovelo	do	onoga	što	se,	koliko	ja	razumem,	zove	“smrt”;	a	smrt,
kako	su	mi	rekli,	nije	još	ušla	u	Park.	Što	je	šteta,	zbog	izvesnih
razloga.
Nedelja.
	Progurao	nekako.
Ponedeljak.
	Čini	mi	se	da	uviđam	čemu	služi	sedmica	dana:
daje	čoveku	vremena	da	se	odmori	od	nedeljnog	zamora.	Rekao	bih
da	je	to	dobra	ideja…	Ona	se	opet	penjala	na	ono	drvo.	Sterao	sam	je
busenjem	dole.	Rekla	je	da	je	niko	nije	video.	Čini	se	da	to	smatra	za
dovoljno	opravdanje	da	se	izvrgne	bilo	kakvoj	opasnosti.	Rekoh	joj
tako.	Reč	opravdanje	probudila	je	njeno	divljenje,	a	mislim	i	zavist.
Dobra	reč.
Utorak.
	Kazala	mi	je	da	je	stvorena	od	rebra	izvađenog	iz
mog	tela.	To	je	u	najmanju	ruku	nepouzdano,	ako	nije	i	nešto	gore.	Ne
fali	mi	nijedno	rebro…	Ima	mnogo	muke	sa	strvinarom;	kaže	da	mu
trava	ne	prija;	boji	se	da	ga	neće	moći	odnegovati;	misli	da	je	bilo
određeno	da	strvinar	živi	od	trulog	mesa.	Taj	strvinar	mora	izlaziti	na
kraj	kako	najbolje	ume	s	onim	što	dobija.	Ne	može	izvrnuti	naopačke
celi	poredak	da	bismo	ugodili	strvinaru.
Subota.
	Juče	je	pala	u	jezero	dok	se	ogledala	u	njemu,	a
vazda	se	ogleda.	Zamalo	da	se	nije	utopila,	pa	je	kazala	da	je	to	vrlo
neugodno.	Stoga	se	sažalila	na	stvorove	koji	žive	u	vodi	a	koje	naziva
ribama,	jer	i	dalje	nadeva	imena	bićima	kojima	ne	trebaju	i	koja	ne
dolaze	kad	ih	tako	zovemo;	ali	ona	za	to	nimalo	ne	mari,	uostalom,
prava	je	glupača,	i	zato	ih	je	mnogo	izvadila	i	donela	sinoć	i	metnula
meni	u	postelju	da	im	bude	toplo,	ali	sam	ih	ja	celog	dana	od	vremenado	vremena	promatrao	i	nisam	primetio	da	su	srećnije	tu	nego	što	su
bile	pre,	samo	su	mirnije.	Kad	padne	noć,	izbaciću	ih	napolje.	Neću
više	da	spavam	s	njima	jer	su	hladne	i	vlažne,	neugodno	je	spavati
među	njima	kad	čovek	nema	ništa	na	sebi.
Nedelja.
	Progurao	nekako.
Utorak.
	Sad	se	udružila	sa	zmijom.	Ostalim	je	životinjama	to
drago	jer	je	večito	izvodila	nekakve	oglede	s	njima	i	dosađivala	im;	a	i
meni	je	drago,	jer	zmija	govori	pa	se	tako	mogu	odmoriti.
Petak.
	Kaže	da	joj	zmija	savetuje	da	okusi	voće	s	onog
drveta,	i	kaže	da	će	posledica	biti	velika	i	lepa	i	uzvišena	pouka.	Kazah
joj	da	bi	to	imalo	još	jednu	posledicu	-	smrt	bi	došla	na	svet.	Tu	sam
pogrešio	-	bolje	bi	bilo	da	sam	tu	napomenu	zadržao	za	sebe;	tako	joj
je	samo	palo	na	um	da	bi	mogla	spasiti	bolesnog	strvinara	i	pribaviti
svežeg	mesa	potištenim	lavovima	i	tigrovima.	Upozorio	sam	je	neka	se
kloni	tog	drveta.	Kazala	je	da	neće.	Slutim	zlo.	Odseliću	se.
Sreda.
	Doživeo	sam	svašta.	Pobegao	sam	sinoć	i	celu	noć
jahao	na	konju	što	sam	brže	mogao,	nadajući	se	da	ću	pobeći	iz	Parka
i	sakriti	se	u	nekom	drugom	kraju	pre	nego	što	počne	zlo;	ali	nije	mi
bilo	tako	suđeno.	Otprilike	jedan	sat	nakon	izlaska	sunca,	dok	sam
jahao	cvetnom	ravnicom	na	kojoj	su	hiljade	životinja,	po	svom	običaju,
pasle,	dremale	ili	se	igrale	jedna	s	drugom,	one	iznenada	digoše
strahovitu	larmu	i	začas	se	ravnica	pretvori	u	besomučnu	gungulu	u
kojoj	su	se	sve	zveri	međusobno	klale.	Znao	sam	šta	to	znači	-	Eva	je
pojela	ono	voće	i	smrt	je	došla	na	svet…	Tigrovi	su	pojeli	mog	konja,
ne	obazirući	se	nimalo	što	sam	im	govorio	da	ga	puste,	a	pojeli	bi	i
mene	da	sam	ostao,	ali	nisam	ostao	već	sam	pobegao	glavom	bez
obzira…	Našao	sam	ovo	mesto,	izvan	Parka,	i	nekoliko	sam	dana
živeo,	uglavnom,	na	miru,	ali	me	ona	opet	pronašla.	Pronašla	me	i
prozvala	ovo	mesto	Tonawanda
1
	-	kaže	da	je	nalik	na	to.	Zapravo	mi
nije	bilo	žao	što	je	došla,	jer	se	ovde	može	slabo	šta	naći,	a	ona	je
donela	nekoliko	onih	jabuka.	Morao	sam	ih	pojesti,	toliko	sam	bio
gladan.	To	je	bilo	protiv	mojih	načela,	ali	sam	uvideo	da	načela	nemaju
pravu	snagu	kad	čovek	nije	sit…	Došla	je	pokrivena	granjem	i	lišćem,
a	kad	sam	je	upitao	kakva	je	to	besmislica,	strgao	sve	s	nje	i	bacio,
zakikotala	se	i	pocrvenela.	Nikad	pre	nisam	nikog	video	da	kikoće	i
crveni,	pa	mi	se	to	činilo	nedolično	i	blesavo.	Kazala	mi	je	da	ću
uskoro	i	sam	znati	kako	je	to.	To	je	bila	istina.	Koliko	sam	god	bio
gladan,	ostavio	sam	jabuku	nedojedenu	-	svakako	najbolju	koju	sam
ikad	video,	s	obzirom	na	poodmaklo	doba	godine	-	stavio	sam	na	sebe
ono	bačeno	granje	i	grančice,	pa	sam	joj	se	pomalo	strogo	obratio	inaredio	joj	da	još	nađe	toga,	i	neka	se	ne	izvrgava	takva	ruglu.	Tako	je
i	učinila,	a	zatim	smo	se	odšunjali	na	ono	polje	gde	su	se	zveri	poklale,
pa	smo	pokupili	nekoliko	koža,	a	ja	sam	je	naterao	da	skrpi	nekako
dve	haljine	pogodne	za	javne	zgode.	Neudobne	su,	doduše,	ali
moderne,	a	to	je	kod	odeće	najvažnije…	Smatram	da	je	ona	vrlo	dobra
drugarica.	Uviđam	da	bih	bez	nje	bio	usamljen	i	utučen,	pošto	sam
izgubio	sav	imetak.	Još	nešto,	kaže	da	je	određeno	da	se	ubuduće
prehranjujemo	svojim	radom.	Ona	će	mi	biti	od	koristi.	Nadgledaću	je.
Posle	deset	dana.
	Ona	okrivljuje	mene	za	našu	nesreću!
Kaže,	naoko	iskreno	i	tačno,	da	ju	je	Zmija	uveravala	da	zabranjeno
voće	nisu	jabuke	već	kestenje.	Rekoh	da	onda	nisam	ja	kriv,	jer	nisam
jeo	kestenja.	Ona	reče	da	ju	je	Zmija	uputila	da	“kesten”
2
	u
prenesenom	smislu	označava	staru	i	otrcanu	šalu.	Ja	sam	na	to
prebledeo	jer	sam	često	zbijao	šale	da	utučem	vreme,	a	neke	su	od
njih	mogle	biti	takve,	iako	sam	iskreno	verovao	da	su	nove	dok	sam	ih
izmišljao.	Upitala	me	nisam	li	zbijao	kakvu	šalu	baš	u	trenutku
katastrofe.	Morao	sam	priznati	da	sam	napravio	jednu	šalu	u	sebi,	ali
je	nisam	izrekao	naglas.	Evo	šta	je	bilo.	Mislio	sam	o	vodopadima	i
rekao	sam	sebi:	“Kako	je	divno	videti	ovu	veliku	količinu	vode	kako	se
ruši	u	dubinu!”	Tada	mi	u	času	sevne	u	glavi	sjajna	misao	te	mi	se
omakne:	“Bilo	bi	još	mnogo	divnije	kad	bi	se	rušila	u	visinu!”-	i	samo
što	nisam	umro	od	smeha	kad	se	cela	priroda	pretvorila	u	rat	i	smrt,	pa
sam	morao	bežati	ne	bih	li	izneo	živu	glavu.	“Eto”,	reče	ona
pobednički,	“to	je	baš	ono;	Zmija	je	spomenula	baš	tu	šalu	i	nazvala	je
prvim	kestenom,	i	rekla	da	je	stara	kao	stvaranje	sveta.”	Jao,	zaista
sam	kriv!	Bar	da	nisam	tako	duhovit!	Oh,	da	mi	bar	nikad	nije	pala	na
um	ta	blistava	misao!
Iduće	godine.
	Nadenuli	smo	mu	ime	Kain.	Uhvatila	ga	je	dok
sam	ja	bio	gore,	na	severnoj	obali	jezera	Iri,	loveći	zverke	zamkama;
uhvatila	ga	je	u	šumi	dve	milje	-	ili	možda	četiri,	ne	zna	tačno	-	od	naše
zemunice.	Nalikuje	na	nas	u	ponečemu,	možda	nam	je	u	rodu.	Tako
ona	misli,	ali	je	to,	po	mom	mišljenju,	zabluda.	Razlika	u	veličini
potvrđuje	mišljenje	da	je	to	različita	i	nova	vrsta	životinje	-	možda	riba,
iako	je,	kad	sam	ga	metnuo	u	vodu	da	vidim,	potonulo,	a	ona	je
zaronila	i	izvukla	ga	napolje	pre	nego	što	je	taj	ogled	mogao	rešiti	to
pitanje.	Ja	još	mislim	da	je	riba,	ali	je	njoj	svejedno	šta	je,	i	ne	da	mi	ga
da	ponovim	ogled.	To	ne	razumem.	Čini	se	da	joj	je	dolazak	toga
stvorenja	sasvim	promenio	ćud,	pa	više	nema	smisla	za	oglede.	Njoj	je
više	stalo	do	njega	nego	do	ijedne	druge	životinje,	iako	ne	ume	da
objasni	zašto.	Po	svemu	sudeći,	šenula	je	pameću.	Katkad,	kad	se
riba	žali	i	hoće	natrag	u	vodu,	nosa	je	u	naručju	po	pola	noći.	U	timtrenucima	curi	joj	voda	iz	onih	mesta	na	licu	iz	kojih	gleda,	pa	gladi
ribu	po	leđima,	ispušta	iz	usta	nežne	glasove	da	je	umiri,	i	na	stotinu
načina	pokazuje	žalost	i	zabrinutost.	Nisam	nikad	video	da	radi	nešto
slično	s	kojom	drugom	ribom,	pa	sam	ozbiljno	zabrinut.	Nekad	je,	pre
nego	što	smo	izgubili	sav	imetak,	tako	nosala	mlade	tigrove	i	igrala	se
s	njima,	ali	je	to	bila	samo	igra;	nikad	se	ne	bi,	kao	sad,	uzrujavala	kad
bi	im	ručak	naškodio.
Nedelja.
	Ne	radi	u	nedelju	već,	mrtva	umorna,	leškari	i	uživa
kad	se	riba	po	njoj	valjuška;	ispušta	šašave	glasove	da	je	zabavi,	i
pravi	se	kao	da	će	je	ugristi	za	šapice	i	tako	je	nasmejava.	Nikad	pre
nisam	video	nijednu	ribu	da	se	smeje.	Zato	već	pomalo	sumnjam…
Sad	i	ja	volim	nedelju.	Nadgledanje	po	celu	sedmicu	tako	zamori
čoveka.	Trebalo	bi	da	bude	više	nedelja.	U	ona	stara	vremena	bile	su
mučne,	ali	sad	dobro	dođu.
Sreda.
	Nije	ono	riba.	Ne	mogu	sasvim	dokučiti	šta	je.	Kad
nije	zadovoljno,	guguće.	Nije	kao	mi	jer	ne	hoda;	nije	ptica	jer	ne	leti;
nije	žaba	jer	ne	skače;	nije	zmija	jer	ne	puže;	siguran	sam	da	nije	riba,
iako	nikako	da	ugrabim	priliku	da	utvrdim	ume	li	plivati	ili	ne	ume.
Samo	se	okolo	valja,	i	to	najviše	na	leđima,	dignutih	nogu	uvis.	Nisam
video	nijednu	drugu	životinju	da	to	čini.	Rekoh	kako	mi	se	čini	da	je	to
enigma;	ali	se	ona	samo	zadivila	toj	reci	a	da	je	nije	razumela.	Po
mom	mišljenju,	to	je	ili	enigma	ili	neka	vrsta	insekta.	Ako	ugine,
rastaviću	ga	na	delove,	da	vidim	kako	je	ustrojen.	Nikad	me	ništa	nije
ovoliko	zbunjivalo.
Posle	trimeseca.
	Zbunjenost	raste,	umesto	da	se	smanjuje.
Vrlo	slabo	spavam.	Više	se	ne	valja	nego	baulja.	Ipak	se	razlikuje	od
ostalih	četvoronožaca	po	tome	što	su	mu	prednje	noge	neobično
kratke,	pa	mu	glavni	deo	tela	nezgodno	strši	uvis,	a	to	nije	lepo.
Građeno	je	slično	nama,	ali	mu	način	kretanja	pokazuje	da	nije	od
našeg	soja.	Kratke	prednje	noge,	a	dugačke	stražnje	upozoravaju	da
pripada	porodici	kengura,	ali	je	izrazito	odstupanje	od	vrste,	jer	pravi
kengur	skakuće,	a	ovaj	nikad	ne	skakuće.	Ipak	je	čudna	i	zanimljiva
podvrsta	koja	još	nije	nigde	zabeležena.	Kako	sam	je	ja	otkrio,
smatrao	sam	da	imam	pravo	da	svojatam	zaslugu	za	to	otkriće	time
što	ću	joj	pridodati	svoje	ime,	te	sam	je	nazvao	Kengur	Adamiensis…
Začelo	je	bilo	mladunče	kad	je	došlo,	jer	je	odonda	i	te	koliko	poraslo.
Biće	da	je	sad	pet	puta	veće	nego	što	je	onda	bilo,	a	kad	je
nezadovoljno,	kadro	je	da	digne	dvadeset	i	dva	do	trideset	i	osam	puta
veću	dreku	nego	u	početku.	Sila	tu	ništa	ne	pomaže,	štaviše,	ima
suprotan	učinak.	Zbog	toga	sam	prestao	da	se	služim	tim	načinom.Ona	ga	smiruje	uveravanjem	i	time	što	mu	daje	stvari	za	koje	mu	je
pre	kazala	da	mu	ih	neće	dati.	Kao	što	sam	već	napomenuo,	nisam
bio	kod	kuće	kad	se	to	prvi	put	pojavilo,	a	ona	mi	je	kazala	da	ga	je
našla	u	šumi.	Čini	se	čudno	da	je	jedino	od	svoje	vrste,	ali	biće	da	je
tako,	jer	sam	se	ovih	sedmica	đavolski	izmorio	tražeći	još	jednoga	da
ga	dodam	svojoj	zbirci,	i	da	bi	se	ovaj	imao	s	kime	igrati;	tada	bi
sigurno	bio	mirniji	i	lakše	bismo	ga	pripitomili.	Ali	ne	mogu	naći
nijednoga,	čak	ni	znaka	jednoga	od	njih	i,	što	je	najčudnije,	nigde
nikakvih	stopa.	Mora	živeti	na	zemlji,	ne	može	drugačije,	pa	kako	se
onda	kreće	a	da	ne	ostavlja	nikakvih	tragova	za	sobom?	Postavio	sam
desetak	klopki,	ali	ništa	ne	vredi.	Hvataju	se	sve	sitne	životinje	osim	te;
životinje	koje,	čini	mi	se,	padaju	u	klopku	jedino	iz	radoznalosti,	da
vide	šta	će	tu	mleko.	Nikad	ga	ne	piju.
Posle	tri	meseca.
	Kengur	i	dalje	raste,	što	je	vrlo	čudno	i
zagonetno.	Nikad	još	nisam	video	nijednog	kengura	da	tako	dugo
raste.	Na	glavi	mu	je	sad	krzno;	nije	kao	u	kengura	nego	baš	kao	naša
kosa,	samo	što	je	mnogo	nežnije	i	mekše,	i	nije	crno	nego	je	crveno.
Naprosto	ću	poludeti	zbog	hirovitog	i	ubitačnog	razvoja	ovog
nerazvrstljivog	zoološkog	čudovišta.	Kad	bih	bar	mogao	uhvatiti	još
jednoga,	ali	nema	nade;	to	je	nova	podvrsta	i	jedini	primerak;	to	je
jasno.	Međutim,	ulovio	sam	prvog	kengura	i	doneo	ga,	misleći	da	će
ovaj	naš,	onako	usamljen,	biti	radije	s	njim	nego	bez	ikakvog	rođaka	ili
životinje	koja	bi	mu	mogla	biti	bliska,	ili	koja	bi	se	mogla	sažaliti	na
njega,	ovako	nevoljna	među	strancima	koji	ne	poznaju	njegove	običaje
i	navike,	niti	znaju	šta	treba	da	rade	kako	bi	se	osećao	među
prijateljima;	ali	sam	pogrešio	-	kad	je	ugledao	kengura,	spopali	su	ga
takvi	grčevi	da	sam	se	uverio	da	nikad	pre	nije	videlo	kengura.	Žao	mi
je	te	sirote	bučne	životinjice,	ali	joj	nikako	ne	mogu	pomoći.	Kad	bih	ga
bar	mogao	pripitomiti,	ali	to	uopšte	ne	dolazi	u	obzir;	čini	se	da	je	sve
gore	što	se	više	trudim.	Srce	me	zaboli	kad	gledam	one	njegove	male
provale	žalosti	i	srdžbe.	Hteo	sam	ga	pustiti	na	slobodu,	ali	ona	nije
htela	ni	da	čuje.	To	mi	se	činilo	okrutnim	i	nedostojnim	nje;	pa	ipak,
možda	ima	pravo.	Moglo	bi	tada	biti	još	usamljenije;	jer	kad	ja	ne
mogu	naći	još	jednoga,	kako	bi	moglo	ono?
Posle	pet	meseci.
	Nije	kengur.	Nije	jer	stoji	samo	držeći	se
za	njen	prst,	i	tako	hoda	nekoliko	koraka	na	stražnjim	nogama,	a	onda
padne.	Biće	da	je	neka	vrsta	medveda;	pa	ipak,	nema	repa	-	bar
zasad	-	ni	krzna,	osim	na	glavi.	I	dalje	raste,	što	je	neobična	činjenica
jer	medvedi	odrastu	mnogo	pre.	Medvedi	su	opasni	-	posle	naše
nesreće	-	i	neću	biti	miran	ako	ovaj	bude	još	dugo	tumarao	ovuda	bez
brnjice.	Ponudio	sam	joj	da	ću	nabaviti	kengura,	ako	pusti	ovoga	naslobodu,	ali	to	nije	ništa	vredelo	-	čini	mi	se	da	je	ona	spremna	da	nas
izvrgne	svakakvim	glupim	opasnostima.	Nije	bila	takva	dok	nije	šenula
pameću.
Četrnaest	dana	kasnije.
	Pregledao	sam	mu	usta.	Nema	još
opasnosti,	ima	svega	jedan	zub.	Nema	još	repa.	Sad	diže	veću	dreku
nego	ikad	pre	-	ponajviše	noću.	Preselio	sam	se.	Ali	svakog	ću	jutra
odlaziti	tamo	na	doručak	da	vidim	nije	li	dobio	još	koji	zub.	Ako	mu
izrastu	svi,	biće	vreme	da	ode,	imao	rep	ili	nemao,	jer	medvedu	nije
potreban	rep	da	bude	opasan.
Posle	četiri	meseca.
	Mesec	dana	bio	sam	u	lovu	i	ribolovu
gore,	u	kraju	koji	ona	naziva	Bufalo;	ne	znam	zašto,	osim	ako	nije	zato
što	tamo	nema	nikakvih	bivola
3
.	Dotle	je	medved	naučio	da	trapa
sasvim	sam	na	stražnjim	nogama	i	govori	“tota“	i	“moma”.	To	je
svakako	nova	vrsta.	Ova	sličnost	s	rečima	može,	naravno,	biti	puka
slučajnost	i	ne	mora	imati	nikakve	svrhe	ni	smisla,	ali,	čak	je	i	u	tom
slučaju	nešto	izvanredno	i	nešto	što	nijedan	drugi	medved	ne	može.
Ovo	oponašanje	govora,	kao	i	činjenica	da	uglavnom	nema	krzna	i	da
uopšte	nema	repa,	dovoljni	su	dokazi	da	je	to	nova	vrsta	medveda.
Biće	neobično	zanimljivo	proučavati	ga	i	dalje.	U	međuvremenu	ću
poći	na	dalek	put	u	severne	šume	i	temeljito	ih	istražiti.	Mora	biti	još
jedan	negde,	a	ovaj	neće	biti	toliko	opasan	kad	bude	imao	društvo
svoga	soja.	Poći	ću	odmah;	ali	najpre	ću	nabiti	ovome	brnjicu.
Poste	tri	meseca.
	Lov	je	bio	vrlo,	vrlo	naporan,	pa	ipak
nisam	imao	sreće.	Dotle	je	ona	ulovila	još	jednoga	a	da	se	nije	ni
maknula	s	našeg	poseda!	Takve	sreće	još	nisam	video.	Ja	sam	mogao
i	sto	godina	loviti	po	onim	šumama	a	da	nikad	ne	naiđem	na	to	biće.
Sutradan.
	Upoređivao	sam	ovoga	novog	sa	starim,	i	potpuno
je	jasno	da	su	iste	pasmine.	Hteo	sam	ispuniti	jednoga	od	njih	za	svoju
zbirku,	ali	ona	ima	nekakve	predrasude	što	se	toga	tiče,	ko	zna	zašto;
zato	sam	odustao	od	te	zamisli,	iako	mislim	da	sam	pogrešio.	Za
nauku	bi	bio	nenadoknadiv	gubitak	da	se	izgube.	Stariji	je	pitomiji	nego
što	je	bio,	i	smeje	se	i	govori	kao	papagaj,	što	je,	zacelo,	naučio	zato
što	je	bio	toliko	s	papagajem	i	zato	što	ima	vrlo	razvijenu	sposobnost
oponašanja.	Začudio	bih	se	kad	bi	se	pokazalo	da	je	to	nova	vrsta
papagaja;	pa	ipak,	ne	bih	se	smeo	čuditi,	jer	je	od	onih	prvih	dana,	kad
je	bilo	riba,	bilo	već	sve	što	mu	je	god	palo	na	pamet.	Ovaj	je	novi	isto
onako	ružan	kakav	je	iz	početka	bio	stariji;	ima	istu	onakvu	put	boje
sumpora	i	sirova	mesa,	i	istu	onakvu	čudnovatu	glavu	bez	krzna.	Ona
ga	zove	Avelj.Posle	deset	godina.
	To	su	bili	dečaci,	odavno	smo	to	već
ustanovili.	Zbunjivalo	nas	je	što	su	došli	na	svet	onako	sitni	i
nerazvijeni.	Imamo	sad	i	nekoliko	devojčica.	Avelj	je	dobar	dečak,	ali
za	Kaina	bi	bilo	bolje	da	je	ostao	medved.	Posle	svih	ovih	godina,
uvideo	sam	da	sam	se	u	početku	prevario	u	Evi,	lepše	je	živeti	s	njom
izvan	onog	Vrta	nego	u	njemu	bez	nje.	U	početku	sam	mislio	da
previše	priča;	ali	bi	mi	sad	bilo	žao	kad	bi	taj	glas	umuknuo	i	nestao	iz
mog	života.	Blagosloven	onaj	kesten	koji	nas	je	združio	i	koji	me
upoznao	s	dobrotom	njenog	srca	i	blagošću	njenog	duha!DRUGI	DEO	-	EVIN	DNEVNIK
(Prevedeno	s	originala)
Subota.
	Živim	gotovo	jedan	dan.	Došla	sam	juče.	Tako	mi	se
bar	čini.	I	mora	da	je	tako	jer,	ako	je	bilo	nekakvo	prekjuče,	mene	tada
nije	bilo,	inače	bih	se	sećala.	Možda	je,	naravno,	i	bilo	a	da	nisam	ni
zapazila.	E,	lepo;	odsad	ću	dobro	paziti,	pa	ako	opet	bude	prekjuče,
zabeležiću.	Najbolje	će	biti	da	počnem	kako	treba	i	da	ne	pobrkam
zapise,	jer	mi	nešto	govori	da	će	ove	pojedinosti	biti	jednog	dana
važne	istoričaru.	Osećam	se	kao	kakav	ogledni	zečić,	osećam	se
upravo	kao	kakav	ogledni	zečić;	niko	se	ne	bi	mogao	tako	osećati	kao
ogledni	zečić	kako	se	ja	osećam,	pa	sve	više	verujem	da	je	baš	to	ono
što	i	jesam	-	ogledni	zečić;	samo	ogledni	zečić	i	ništa	više.
E	pa,	onda,	ako	sam	ogledni	zečić,	jesam	li	to	samo	ja?	Ne,
mislim	da	nisam;	mislim	da	je	još	nešto	deo	ogleda.	Ja	sam	glavni
deo,	ali	mislim	da	i	ono	nešto	ima	udela	u	svemu	ovome.	Je	li	mi
položaj	zagarantovan,	ili	moram	paziti	na	njega	i	čuvati	ga?	Pre	će	biti
ovo	drugo.	Nešto	mi	govori	da	je	večita	budnost	cena	kojom	se	plaća
prvenstvo.	(Čini	mi	se	da	je	ovo	dobar	izgovor	za	ovako	mlado
čeljade.)
Danas	mi	se	sve	čini	nekako	bolje	nego	juče.	U	onoj	žurbi	da
se	sve	završi	juče,	planine	su	ostale	nedoterane,	a	neke	su	ravnice
bile	toliko	zatrpane	smećem	i	ostacima	da	je	bilo	žalosno	pogledati	ih.
Velika	i	lepa	umetnička	dela	ne	bi	se	smela	stvarati	na	brzinu;	a	ovaj
veličanstveni	novi	svet	zaista	je	neobično	veliko	i	lepo	delo.	I	svakako
je	strašno	blizu	savršenstvu,	uprkos	tome	što	je	stvoren	za	tako	kratko
vreme.	Na	nekim	mestima	ima	suviše	zvezda,	a	na	nekima	premalo,
ali	se	tome	može	lako	doskočiti.	Mesec	se	sinoć	odvezao,	spuznuo	i
ispao	iz	sklopa	-	velika	šteta;	srce	mi	se	para	kad	se	toga	setim.	Nema
takvog	uresa	ni	ukrasa	koji	bi	se	lepotom	i	savršenstvom	mogao	s	njim
meriti.	Trebalo	ga	je	bolje	privezati.	Kad	bi	nam	se	bar	vratio…
Ali,	naravno,	ne	zna	se	kuda	je	nestao.	Osim	toga,	ko	ga	god
nađe,	sakriće	ga;	znam	to	jer	bih	i	sama	tako	uradila.	Verujem	da	bih	u
svemu	drugom	mogla	biti	poštena,	ali	već	pomalo	shvatam	da	je
jezgro	i	srž	moje	naravi	ljubav	za	sve	ono	što	je	lepo,	strast	za	sve	ono
što	je	lepo,	i	da	mi	ne	bi	valjalo	poveriti	na	čuvanje	mesec	koji	pripada
nekom	drugom,	a	da	taj	ne	zna	da	je	kod	mene.	Mogla	bih	se	odreći
meseca	kad	bih	ga	našla	usred	bela	dana,	jer	bih	se	bojala	da	me
neko	gleda;	ali	kad	bih	ga	našla	u	mraku,	sigurna	sam	da	bih	našla
nekakav	izgovor	da	nikom	ništa	ne	kažem.	Jer	zaista	volim	mesece,oni	su	tako	dražesni,	i	tako	romantični!	Da	ih	bar	imamo	pet-šest;
nikad	ne	bih	spavala;	nikad	mi	ne	bi	dosadilo	ležati	na	mahovinom
obrasloj	obali	i	gledati	ih.
I	zvezde	su	lepe.	Da	mogu	bar	nekako	doći	do	koje	od	njih	pa
da	ih	zadenem	u	kosu!	Ali	mi	se	čini	da	neću	nikad	moći.	Začudili	biste
se	kad	biste	znali	koliko	su	daleko,	a	reklo	bi	se	da	su	blizu.	Kad	su	se
sinoć	prvi	put	pokazale,	pokušala	sam	oboriti	koju	od	njih	motkom,	ali
ih	nisam	uspela,	začudo,	dosegnuti;	tada	sam	bacala	busenje	na	njih
dok	se	nisam	izmorila,	ali	nisam	ni	jednu	pogodila.	To	je	zato	što	sam
levakinja	pa	ne	mogu	dobro	bacati.	Čak	i	kad	sam	gađala	u	onu	koju
nisam	nameravala	oboriti,	nisam	mogla	pogoditi	onu	drugu,	premda
nekoliko	puta	umalo	što	nisam	pogodila,	jer	sam	videla	kako	je
četrdeset-pedeset	puta	crna	mrlja	busena	uletela	pravo	usred	zlatnih
grozdova	promašivši	ih	za	dlaku,	pa	bih	možda	i	pogodila	koju	od	njih
da	sam	još	malo	ustrajala.
Zatim	sam	malo	plakala,	što	je,	mislim,	prirodno	za	osobu
moje	dobi,	a	kad	sam	otpočinula,	uzela	sam	korpu	i	pošla	prema
mestu	na	krajnjem	rubu	kruga	gde	su	zvezde	bile	blizu	zemlji,	tako	da
sam	ih	mogla	dohvatiti	rukama,	što	bi	svakako	bilo	bolje,	jer	bih	ih	tada
mogla	pažljivo	brati	da	se	ne	razbiju.	Ali	to	je	bilo	dalje	nego	što	sam
mislila,	pa	sam	na	kraju	morala	odustati;	bila	sam	toliko	umorna	da
nisam	više	mogla	ići	ni	koraka	dalje;	osim	toga,	noge	su	mi	bile
ranjave	i	silno	su	me	bolele.
Nisam	mogla	da	se	vratim	kući;	išla	sam	predaleko	i
zahladnelo	je;	ali	našla	sam	neke	tigrove	pa	sam	se	privila	uz	njih	tako
da	mi	je	bilo	divno	i	udobno,	a	zadah	im	je	bio	sladak	i	ugodan	jer	se
hrane	jagodama.	Nikad	pre	nisam	videla	tigrove,	ali	sam	ih	odmah
prepoznala	po	prugama.	Kad	bih	mogla	nekako	doći	do	takve	kože,
što	bi	to	bio	divan	ogrtač!
Danas	sam	razbistrila	pojmove	o	udaljenosti.	Toliko	sam	bila
željna	da	se	dokopam	svake	zgodne	stvari	da	sam	nepromišljeno
posezala	za	njima,	ponekad	kad	je	takva	stvar	bila	predaleko,	a
ponekad,	kad	je	bila	svega	šest	palaca	od	mene,	činilo	mi	se	da	je
stopu	daleko	-	a	između	nas	je,	jao,	bilo	trnje!	Naučila	sam	nešto;	i	još
sam	izmislila	izreku,	sama	iz	svoje	glave	-	svoju	prvu	izreku:	
Ogrebeni
ogledni	zečić	beži	od	trnja.
	Čini	mi	se	da	je	to	vrlo	dobra	izreka	za
ovakvo	mlado	čeljade.
Juče	po	podne	išla	sam,	na	određenom	razmaku,	za	onim
drugim	oglednim	zečićem	da	vidim,	ako	mogu,	čemu	služi.	Ali	nisam
mogla	ništa	da	utvrdim.	Mislim	da	je	čovek.	Nikad	nisam	videlačoveka,	ali	to	je	nalik	na	čoveka,	i	nekako	sam	sigurna	da	je	baš
čovek.	Uvidela	sam	da	me	više	zanima	od	drugih	gmazova.	Ako	je
gmaz,	a	rekla	bih	da	jest,	jer	je	raščupano	i	ima	plave	oči,	i	nalik	je	na
gmaza.	Nema	kukova;	sužava	se	prema	dole	kao	mrkva;	kad	stoji,
raskreči	se	kao	vešala;	zato	mislim	da	je	gmaz,	iako	bi	moglo	biti	i
građevina.
Iz	početka	sam	ga	se	bojala	i	bežala	kad	god	bi	se	okrenulo,
jer	sam	mislila	da	će	me	progoniti;	ali	sam	ubrzo	zaključila	da	mi	samo
pokušava	umaći,	pa	ga	se	nisam	više	plašila	već	sam	ga	po	nekoliko
sati	sledila,	na	razmaku	od	dvadesetak	koračaja,	zbog	čega	se
uzrujavalo	i	žalostilo.	Naposletku	se	vrlo	ozlojedilo	i	popelo	na	drvo.
Dugo	sam	čekala	da	siđe,	a	onda	sam	digla	ruke	i	pošla	kući.
Danas	se	ponovila	ista	priča.	Opet	sam	ga	naterala	na	drvo.
Nedelja.
	Još	je	tamo	gore.	Reklo	bi	se	da	se	odmara.	Ali	to	je
samo	smicalica;	nedelja	nije	dan	odmora;	subota	je	određena	da	to
bude.	Nekako	mi	se	čini	da	se	to	stvorenje	više	voli	odmarati	no	išta
drugo.	Meni	bi	dojadilo	da	se	toliko	odmaram.	Dojadi	mi	čak	da	sedim	i
da	posmatram	ono	drvo.	Htela	bih	samo	znati	čemu	služi;	nikad	ga
nisam	videla	da	nešto	radi.
Sinoć	su	nam	vratili	mesec,	pa	sam	bila	tako	srećna!	Mislim
da	je	to	vrlo	pošteno	od	njih.	Opet	je	spuznuo	i	otpao,	ali	se	nisam
zabrinula;	čovek	ne	treba	da	se	brine	kad	ima	takve	susede;	već	će	ga
vratiti.	Htela	bih	im	nekako	iskazati	svoju	zahvalnost.	Rado	bih	im
poslala	nekoliko	zvezda,	jer	ih	mi	imamo	više	nego	što	nam	treba.
Hoću	da	kažem	ja,	a	ne	mi,	jer	sam	opazila	da	onaj	gmaz	ne	mari
nimalo	za	njih.
Ono	ima	prostački	ukus	i	nije	prijatno.	Kad	sam	juče	u	sumrak
otišla	onamo,	bilo	je	sišlo	s	drveta	i	lovilo	pegaste	ribice	što	se	igraju	u
ribnjaku,	pa	sam	ga	morala	busenjem	opet	naterati	da	se	popne	na
drvo	i	ostavi	ribe	na	miru.	Htela	bih	znati	je	li	za	to	stvoreno?	Zar	nema
srca?	Zar	nema	samilosti	prema	onim	stvorenjcima?	Je	li	moguće	da
je	namenjeno	i	sazdano	za	tako	gadan	posao?	Tako	se	po	svemu	čini.
Jedna	ga	je	gruda	pogodila	iza	uha	pa	se	poslužilo	jezikom.	Sva	sam
ustreptala	jer	sam	tada	prvi	put	čula	govor,	osim	kad	sam	govorila
sama	sa	sobom.	Nisam	razumela	njegove	reči,	ali	su	mi	se	učinile
izražajne.
Kad	sam	otkrila	da	zna	govoriti,	stalo	me	još	više	zanimati	jer
ja	volim	govoriti;	govorim	povazdan,	čak	i	u	snu,	i	vrlo	zanimljivo,	ali
kad	bih	imala	kome	govoriti,	govorila	bih	još	dvaput	zanimljivije	i,	akobi	trebalo,	nikad	ne	bih	prestala.
Ako	je	ovaj	gmaz	čovek,	onda	nije	ono,	je	li	tako?	To	ne	bi
bilo	gramatički	ispravno,	je	li?	Mislim	da	bi	trebalo	da	bude	on.	Tako
bar	mislim.	U	tom	bi	se	slučaju	ovako	sklanjalo:	nominativ	-	on;	-	dativ
-	njemu;	genitiv	-	njega.	Dobro,	smatraću	da	je	čovek	i	nazivati	ga	on
dok	se	ne	pokaže	da	nije	nešto	drugo.	Tako	će	biti	zgodnije	nego	da
budem	neprestano	u	neizvesnosti.
Sledeća	nedelja.
	Cele	sam	sedmice	trčala	za	njim	i
pokušavala	da	ga	upoznam.	Morala	sam	sve	sama	govoriti	jer	je	on
stidljiv;	ali	i	to	nije	smetalo.	Rekla	bih	da	mu	je	bilo	drago	što	sam	uz
njega,	pa	sam	mu	vrlo	često	prijateljski	govorila	“mi“,	jer	mi	se	činilo	da
je	polaskan	što	i	njega	tu	ubrajam.
Sreda.
	Sad	se	zaista	vrlo	lepo	slažemo	i	sve	se	bolje
upoznajemo.	Više	me	ne	izbegava,	što	je	dobar	znak,	i	pokazuje	da	se
raduje	kad	sam	pokraj	njega.	To	mi	godi	pa	se	dovijam	da	mu	u	svemu
budem	pri	ruci	kako	bih	stekla	još	više	njegovog	poštovanja.	U
poslednja	dva-tri	dana	preuzela	sam	od	njega	sav	posao	oko
nadevanja	imena	stvarima,	čime	sam	mu	pribavila	veliko	olakšanje,	jer
on	nema	dara	za	to,	pa	mi	je	očigledno	vrlo	zahvalan.	Ni	za	živu	glavu
ne	može	smisliti	nikakvo	pametno	ime,	ali	ja	ne	pokazujem	pred	njim
da	znam	za	tu	njegovu	manu.	Kad	god	naiđe	kakvo	novo	stvorenje,	ja
mu	nadenem	ime	pre	nego	što	bi	se	on	mogao	obrukati	mučnom
ćutnjom.	Tako	sam	mu	uštedela	mnoge	neugodnosti.	Ja	nemam	takve
mane.	Čim	ugledam	neku	životinju,	znam	šta	je.	Ne	moram	ni	časka
razmišljati;	začas	se	javi	pravo	ime	baš	kao	da	je	posredi	nadahnuće,
a	sigurno	i	jeste,	jer	sam	sigurna	da	časak	pre	toga	nisam	imala	ni
pojma	o	njemu.	Čini	se	da	po	samom	obličju	stvorenja	i	njegovom
držanju	znam	koja	je	to	životinja.
Kad	se	pojavila	ptica	dodo,	on	je	mislio	da	je	divlja	mačka	-
pročitala	sam	mu	to	u	očima.	Ali	sam	ga	ja	spasila.	I	pazila	sam	da	to
učinim	tako	da	mu	ne	povredim	ponos.	Naprosto	sam	uskliknula
slobodno	i	sasvim	prirodno,	kao	da	sam	se	prijatno	iznenadila	i	kao	da
nisam	ni	u	snu	pomislila	da	ga	poučim:	-	Ama,	gledaj,	molim	te,	pa	to
je	ptica	dodo!	-	Protumačila	sam	mu	-	ali	tako	da	se	nije	činilo	da	mu
tumačim	-	otkud	znam	da	je	ptica	dodo,	i	premda	sam	pomislila	da	mu
je	možda	malo	krivo	što	poznajem	stvorenje	koje	on	ne	poznaje,	bilo	je
sasvim	jasno	da	mi	se	divi.	To	mi	je	godilo	pa	sam	se	više	puta	sa
zadovoljstvom	setila	toga	pre	spavanja.	Kako	nas	i	sitnica	može
usrećiti	kad	osećamo	da	smo	je	zaslužili!
Četvrtak.
	Prvi	put	me	snašao	jad.	Juče	me	izbegavao	i	kaoda	nije	želeo	da	mu	pričam.	Nisam	mogla	da	poverujem,	i	mislila	sam
da	je	posredi	nekakav	nesporazum,	jer	sam	rado	bila	s	njim	i	rado	sam
ga	slušala,	pa	kako	je	onda	on	mogao	biti	neprijatan	prema	meni	kad
mu	nisam	ništa	nažao	učinila?	Ali	napokon	mi	se	učinilo	da	je	tako,	pa
sam	otišla	od	njega	i	sela	usamljena	na	ono	mesto	gde	sam	ga	prvi
put	ugledala	onog	jutra	kad	smo	bili	stvoreni,	i	kad	nisam	znala	šta	je
on,	i	kad	sam	bila	ravnodušna	prema	njemu;	ali	sad	je	to	mesto	bilo
turobno,	i	svaka	me	sitnica	podsećala	na	nj,	te	me	je	srce	bolelo.
Nisam	bila	sigurna	zašto,	jer	me	obuzimao	nepoznat	osećaj;	nikad	me
pre	nije	bio	obuzeo,	sve	je	bilo	nekako	tajanstveno	i	nisam	mogla	ništa
da	shvatim.
Ali	kad	je	pala	noć,	nisam	više	mogla	podnositi	samoću	te
sam	pošla	do	novoga	skloništa,	koje	je	on	sagradio,	da	ga	pitam	šta
sam	skrivila,	i	kako	da	to	popravim	i	ponovo	zadobijem	njegovu
naklonost;	ali	me	on	isterao	napolje	na	kišu,	i	tako	me	prvi	put	snašao
jad.
Nedelja.
	Sad	je	opet	sve	lepo,	i	srećna	sam;	ali	su	ovo	bili
teški	dani;	nerado	ih	se	sećam.
Htela	sam	da	mu	nabavim	onih	jabuka,	ali	nikako	da	naučim
gađati,	lako	nisam	uspela,	mislim	da	mu	se	svidela	moja	dobra
namera.	One	su	zabranjene,	i	on	mi	kaže	da	ću	loše	proći;	ali,	prođem
li	loše	da	bih	njemu	ugodila,	šta	me	briga	za	zlo?
Ponedeljak.
	Jutros	sam	mu	rekla	kako	se	zovem,	nadajući
se	da	će	ga	to	zanimati.	Ali	njega	nije	to	zanimalo.	Čudno.	Meni	bi	bilo
drago	kad	bi	mi	kazao	kako	se	on	zove.	Mislim	da	bi	njegovo	ime
godilo	mom	uhu	više	nego	ijedan	drugi	zvuk.
Vrlo	malo	govori.	Možda	zato	što	nije	pametan,	a	osetljiv	je
zbog	toga	i	hteo	bi	da	to	sakrije.	Kakva	šteta	što	tako	misli,	jer	pamet
nije	ništa;	sva	vrednost	leži	u	srcu.	Kad	bih	mu	bar	mogla	razjasniti	da
je	dobro	srce	puno	ljubavi	pravo	blago,	jedino	blago,	a	da	je	razum	bez
njega	bleda!
lako	govori	malo,	rečnik	mu	je	prilično	bogat.	Jutros	se
poslužio	neobično	dobrom	rečju.	Očigledno	je	i	sam	shvatio	da	je	to
dobra	reč,	jer	ju	je	posle	još	dvaput	ubacio,	tobože	slučajno.	To	nije
baš	najbolje	izveo,	ali	je	pokazao	da	poseduje	određenu	moć
zapažanja.	To	bi	seme	zacelo	moglo	doneti	ploda	kad	bi	se	negovalo.
Otkud	mu	ta	reč?	Mislim	da	je	ja	nisam	nikad	izgovorila.
Ne,	moje	ga	ime	ni	najmanje	ne	zanima.	Pokušala	sam	daprikrijem	svoje	razočaranje,	ali	mi	se	čini	da	nisam	uspela.	Otišla	sam
od	njega	i	sela	na	mahovinom	obraslu	obalu	i	spustila	noge	u	vodu.
Tamo	uvek	idem	kad	sam	željna	društva,	da	nekoga	gledam,	da	s
nekim	razgovaram.	Ono	krasno	belo	telo	odraženo	u	vodi	nije
dovoljno,	ali	je	ipak	nešto,	a	nešto	je	ipak	bolje	od	potpune	samoće.
Ono	govori	kad	ja	govorim;	tužno	je	kad	sam	ja	tužna;	teši	me	svojom
samilošću;	kaže:	“Ne	budi	malodušna,	sirota	usamljena	devojko;	ja	ću
ti	biti	prijateljica.”	Pa	i	jeste	dobra	prijateljica,	jedina	moja	prijateljica;
ona	je	moja	sestra.
A	kad	me	je	prvi	put	napustila!	Ah,	to	neću	nikad	zaboraviti…
nikad,	nikad.	Srce	mi	se	skamenilo	u	grudima!	Rekla	sam:	“Ona	mi	je
bila	sve,	a	sad	je	više	nema!”	Rekla	sam,	sva	očajna:	“Pukni,	srce
moje;	ne	mogu	više	da	podnesem	ovaj	život!”	i	zarila	lice	u	dlanove	i
nisam	se	mogla	utešiti.	A	kad	sam	malo	posle	odmaknula	dlanove,
ona	je	opet	bila	tu,	bela,	blistava	i	lepa,	pa	sam	joj	pala	u	naručje!
Bila	sam	potpuno	srećna;	i	pre	sam	znala	za	sreću,	ali	ne	za
ovakvu,	ovo	je	bio	zanos.	Nikad	više	nisam	posumnjala	u	nju.	Kadikad
bi	izbivala	-	možda	po	ceo	sat,	možda	i	po	ceo	dan,	ali	sam	je	čekala	i
nisam	sumnjala;	rekla	bih:	“Ima	posla,	ili	je	otišla	na	put,	ali	će	se
vratiti.”	I	tako	je	bilo:	uvek	se	vraćala.	Obnoć	ne	bi	došla	ako	je	bio
mrak,	jer	je	plašljivo	stvorenjce;	ali	kad	je	bila	mesečina,	došla	bi.	Ja
se	ne	bojim	tame,	ali	ona	je	mlađa	od	mene;	rodila	se	posle	mene.
Mnogo,	mnogo	puta	sam	je	pohodila;	ona	mi	je	uteha	i	utočište	kad	mi
je	život	težak…	a	obično	mi	je	težak.
Utorak.
	Ćelo	sam	prepodne	radila	oko	uređivanja	imanja;	i
namerno	sam	mu	se	uklanjala	nadajući	se	da	će	se	osetiti	usamljen	pa
da	će	doći.	Ali	nije	došao.
U	podne	sam	se	okanila	posla	i	stala	da	se	zabavljam
trčkarajući	tamo-amo	za	pčelama	i	leptirima	i	uživajući	u	cveću,	tim
lepim	stvorovima	što	love	s	neba	božji	osmeh	i	čuvaju	ga!	Brala	sam
ih,	plela	od	njih	vence	i	lance,	i	okitila	se	njima	dok	sam	ručala	-
jabuke,	naravno;	zatim	sam	sedela	u	hladovini,	čeznula	i	čekala.	Ali	on
nije	došao.
Nije	ni	važno.	Ništa	ne	bi	ni	vredelo,	jer	on	ne	haje	za	cveće.
Naziva	ga	smećem	i	ne	zna	ga	razlikovati,	i	misli	da	je	tobože	nešto
više	zbog	toga.	Ne	haje	za	mene,	ne	haje	za	cveće,	ne	haje	za	šareno
nebo	u	predvečerje	-	ima	li	uopšte	nečeg	do	čega	mu	je	stalo,	osim	da
gradi	kolibe	u	koje	se	zavlači	pred	dobrom	čistom	kišom,	i	da	kucka	po
dinjama,	i	kuša	grožđe,	i	pipa	voće	na	granama,	da	vidi	kako
napreduje?Metnula	sam	suv	prut	na	zemlju	i	pokušala	drugim	prutom	da
izbušim	u	njemu	rupu	kako	bih	izvela	što	sam	naumila,	ali	sam	se
uskoro	strašno	prepala.	Iz	rupe	se	podigla	tanka	prozirna	plavičasta
koprena,	pa	sam	sve	pustila	i	pobegla!	Mislila	sam	da	je	duh,	zbilja
sam	se	preplašila!	Ali	kad	sam	se	osvrnula,	ono	nije	išlo	za	mnom;
stoga	sam	se	naslonila	na	hrid,	odmarala	se	i	dahtala	i	pustila	da	mi	se
udovi	tresu	dok	se	opet	ne	umire;	zatim	sam	se	oprezno	odšunjala
natrag,	motreći	budno	sve	oko	sebe,	spremna	da	opet	pobegnem	na
najmanji	znak	opasnosti;	a	kad	sam	se	primakla,	razmaknula	sam
granje	ružinog	bokora	i	provirila	-	poželela	sam	da	je	on	u	blizini,	bila
sam	tako	vešta	i	ljupka	-	ali	je	vilenjak	iščeznuo.	Prišla	sam	i	ugledala
u	rupi	prstovet	sitnog	ružičastog	praha.	Stavila	sam	prst	u	rupu	da	ga
opipam,	ali	sam	jauknula	i	izvukla	prst.	Osetila	sam	jaku	bol.	Stavila
sam	prst	u	usta;	i	stojeći	najpre	na	jednoj	nozi,	pa	onda	na	drugoj,	i
stenjući,	ubrzo	sam	ublažila	svoje	muke;	zatim	se	u	meni	probudila
radoznalost	pa	sam	uzela	ispitivati	tu	pojavu.
Zanimalo	me	kakav	je	ono	ružičasti	prah.	Iznenada	mi	sine
kako	se	zove,	iako	nikad	pre	nisam	čula	za	njega.	To	je	bila	vatra!	Bila
sam	toliko	sigurna	u	to	koliko	čovek	uopšte	može	biti	siguran	u	nešto
na	svetu.	I	zato	sam	to	bez	dvoumljenja	tako	i	prozvala	-	vatra.
Stvorila	sam	nešto	što	pre	nije	postojalo;	dodala	sam	nešto
novo	nebrojenom	svetskom	blagu,	shvatila	sam	to	i	bila	ponosna	na
svoje	delo,	i	htela	da	otrčim	k	njemu	da	mu	sve	ispripovedim,	misleći
kako	ću	porasti	u	njegovim	očima	-	ali	sam	porazmislila	i	predomislila
se.	Ne…	on	ne	bi	za	to	mario.	Pitao	bi	me	kakva	je	korist	od	toga,	a
što	bih	mu	mogla	odgovoriti?	Jer	od	toga	nema	nikakve	koristi,
naprosto	je	lepo,	samo	lepo…
I	tako	sam	uzdahnula	i	nisam	pošla	k	njemu.	Jer	vatra	nije	ni
od	kakve	koristi;	ne	može	sagraditi	kolibu,	ne	može	unaprediti	dinje,	ne
može	ubrzati	dozrevanje	voća;	bezvredna	je,	besmislena	i	isprazna;
on	bi	je	prezreo	i	izrekao	zajedljive	reči	na	njen	račun.	Ali	ja	je	nipošto
ne	prezirem;	rekla	sam:	“Oh,	vatro,	nežno	ružičasto	stvorenje,	volim	te
jer	si	lepa	-	a	to	je	dovoljno!”	i	htela	sam	da	je	prigrlim	na	grudi.	Ali	sam
se	uzdržala.	Onda	sam	smislila	još	jednu	izreku,	sama	iz	svoje	glave,
ali	je	bila	toliko	nalik	na	prvu	da	sam	se	pobojala	da	nije	tek	plagijat:
“Opečeni	ogledni	zečić	beži	od	vatre”.
Opet	sam	prionula	na	posao;	a	kad	sam	napravila	mnogo
vatrenog	praha,	sasula	sam	ga	u	pregršt	suve	smeđe	trave	u	nameri
da	ga	ponesem	kući	kako	bih	ga	sačuvala	i	igrala	se	s	njim;	ali	dunu
vetar	pa	se	on	rasu	i	sune	žestoko	na	me,	tako	da	ga	ostavih	ipobegoh.	Kad	sam	se	osvrnula,	videla	sam	kako	se	modri	duh	diže,
širi	i	valja	kao	oblak,	i	u	trenu	se	dosetih	kako	se	zove	
dim!
	-iako,
poštenja,	mi,	nikad	pre	nisam	čula	za	dim.
Uskoro	izbiše	žuti	i	crveni	proplamsaji	iz	dima,	a	ja	ih	odmah
krstih	-	
plamenovi,
	i	tu	sam	imala	pravo,	iako	su	to	bili	prvi	plamenovi
koji	su	se	ikad	pojavili	na	svetu.	Penjali	su	se	uz	drveće,	prosjajivali
divno	u	velikom	i	sve	većem	stubu	dima	što	se	valjao,	i	oko	njega,	tako
da	sam	zapljeskala	rukama	i	nasmejala	se	i	zaplesala	od	ushićenja,
sve	je	to	bilo	tako	novo	i	nepoznato,	tako	čudesno	i	tako	lepo!
On	je	dotrčao	i	zagledao	se,	i	dugo	nije	prozborio	ni	reči.
Tada	me	upita	šta	je	to.	Ah,	nije	valjalo	što	me	je	tako	direktno	upitao.
Morala	sam	mu,	naravno,	odgovoriti,	i	odgovorila	sam.	Rekla	sam	mu
da	je	to	vatra.	Nisam	ja	kriva	što	mu	nije	bilo	pravo	da	ja	znam,	a	on
mora	pitati;	nisam	ga	htela	ozlovoljiti.	Malo	posle	zapita:
–	Otkud	je	došla?
Još	jedno	direktno	pitanje	na	koje	je	valjalo	isto	tako	direktno
odgovoriti.
–	Ja	sam	je	stvorila.
Vatra	se	širila	sve	dalje	i	dalje.	On	priđe	rubu	zgarišta,
zastane	gledajući	u	zemlju	i	priupita:
–	A	šta	je	ovo?
–	Ugarci.
Uze	jedan	ugarak	da	ga	pogleda,	ali	se	predomisli	i	baci	ga.
Tada	ode.	Ništa	njega	ne	zanima.
Ali	mene	zanima.	Bilo	je	tu	pepela,	sivog,	mekog,	nežnog	i
zgodnog	-	odmah	sam	znala	šta	je.	Pa	žara;	i	žar	sam	prepoznala.
Našla	sam	svoje	jabuke,	iščeprkala	ih	i	obradovala	se,	jer	sam	mlada	i
imam	odličan	apetit.	Ali	razočarala	sam	se,	sve	su	bile	ispucane	i
pokvarene.	Naoko	pokvarene;	ali	nije	bilo	tako;	bile	su	bolje	od	sirovih.
Vatra	je	lepa;	jednom	će,	mislim,	biti	i	korisna.
Petak.
	Videla	sam	ga	opet,	na	trenutak,	u	ponedeljak
predveče,	ali	samo	na	trenutak.	Nadala	sam	se	da	će	me	pohvaliti	što
se	trudim	da	uredim	imanje,	jer	sam	htela	samo	dobro	i	radila	sam	bez
predaha.	Ali	nije	bio	zadovoljan,	okrenuo	se	i	ostavio	me.	Bio	je
nezadovoljan	zbog	još	nečega;	ponovo	sam	ga	pokušala	odvratiti	da
prelazi	preko	vodopada.	To	sam	učinila	zato	što	mi	je	vatra	otkrila	novo
čuvstvo	-	sasvim	novo	i	sasvim	različito	od	ljubavi,	tuge	i	drugih	kojesam	već	upoznala	-	
strah.
	A	užasan	je!	Kamo	sreće	da	ga	nisam	ni
upoznala,	sneveseljuje	me,	kvari	mi	sreću,	od	njega	se	tresem,	drhtim
i	trnem.	Ali	nisam	ga	mogla	odvratiti,	jer	on	još	nije	upoznao	strah,	pa
me	nije	mogao	razumeti.	
IZVOD	IZ	ADAMOVOG	DNEVNIKA
Možda	bih	morao	neprestano	imati	na	umu	da	je	ona	vrio
mlada,	prava	devojčica,	i	biti	uviđavniji.	Sve	je	zanima,	plahovita	je,
živahna,	njoj	je	svet	čarolija,	čudo,	tajna,	radost;	kad	nađe	kakav
nepoznat	cvet,	zanemi	od	ushićenja	pa	ga	mazi,	i	miluje,	i	miriše,	i
govori	s	njim,	i	obasipa	ga	imenima	od	milja.	A	za	bojama	luduje:	suro
stenje,	žuti	pesak,	siva	mahovina,	zeleno	lišće,	modro	nebo;	biserno
praskozorje,	purpurne	sene	bregova,	zlatna	ostrva	što	plove	grimiznim
morima	u	smiraj	sunca,	bledi	mesec	što	jedri	kroz	iskidane	oblake
gonjene	vetrovima,	zvezdani	dragulji	što	blistaju	u	svemirskim
prostranstvima	-	ništa	od	svega	toga	nema	nikakve	praktične
vrednosti,	koliko	ja	mogu	da	procenim,	ali	njoj	je	dovoljno	da	je	nešto
šareno	i	velebno,	pa	da	poludi	za	tim.	Kakav	bi	bio	blaženi	mir	kad	bi
koji	put	mogla	da	umukne	i	umiri	se	na	nekoliko	trenutaka!	Tada	bih,
čini	mi	se,	mogao	uživati	da	je	gledam;	zapravo	sam	siguran	da	bih
mogao,	jer	pomalo	uviđam	da	je	zaista	naočito	stvorenje	-	gipka,	vitka,
uredna,	obla,	skladna,	okretna,	ljupka;	a	kad	je	jednom	stajala	na
kamenu,	bela	poput	mramora	i	okupana	suncem,	zabacivši	glavu	i
zaklonivši	rukom	oči,	promatrala	pticu	kako	leti	nebom,	shvatio	sam	da
je	tepa.
Ponedeljak	u	podne.	Ako	ima	išta	na	ovoj	planeti	što	nju	ne
zanima,	ja	ne	znam	za	to.	ima	životinja	prema	kojima	sam	ja
ravnodušan,	aii	ona	nije	ravnodušna	ni	prema	kojoj.	Ne	pravi	razlike,
voli	ih	sve	odreda,	misli	da	su	sve	dragocene,	raduje	se	svakoj	novoj
životinji.
Kad	je	moćni	brontosaurus	došao	krupnim	koracima	u	naše
prebivalište,	ona	ga	je	smatrala	za	sreću;	a	ja	za	nesreću;	to	je	dobar
primer	nesklada	koji	prevladava	u	našim	mišljenjima.	Ona	je	htela	da
ga	pripitomi,	a	ja	sam	hteo	da	mu	poklonim	posed	i	odselim	se.	Ona	je
verovala	da	bi	se	lepim	postupkom	mogao	pripitomiti	i	da	bi	bio
zgodna	maza;	ja	sam	rekao	da	ne	bi	bilo	preporučljivo	imati	kod	kuće
mazu	visoku	dvadeset	i	jednu	stopu,	a	dugačku	osamdeset	i	četiri,	jer
mu	je	pogled	jasno	odavao	da	je	rastresen,	pa	bi	mogao,	čak	i	u
najboljoj	nameri	ne	misleći	ništa	zlo,	sesti	na	kuću	i	zdrobiti	je.
Ipak,	ona	je	sebi	uvrtela	u	glavu	da	mora	imati	tu	grdosiju,	i
nije	htela	to	sebi	izbiti	iz	glave.	Mislila	je	da	bismo	mogli	osnovati	s
njim	mlekarstvo,	i	htela	da	joj	ga	pomognem	pomusti;	ali	ja	nisam	hteo;
bilo	je	suviše	opasno.	Pol	nije	bio	pravi,	a	nismo	imali	ni	lestve.	Onda
je	htela	da	ga	uzjaše	i	da	razgleda	okolinu.	Trideset-četrdeset	stopa
dugi	rep	ležao	je,	kao	oboreno	stablo,	na	zemlji,	i	ona	je	pomislila	da	bise	mogla	uzverati	uza	nj,	ali	se	prevarila;	kad	je	stigla	do	strmog	dela,
koji	je	bio	previše	sklizak,	pala	je	i	povredila	bi	se	da	nije	bilo	mene.
Mislite	li	da	je	tada	bila	zadovoljna?	Ni	govora!	Nju	ne	može
zadovoljiti	nikad	ništa	osim	očiglednog	dokaza;	na	neproverene	teorije
ne	obazire	se	i	ne	prihvata	ih.	Priznajem	da	je	to	ispravno	shvatanje;
privlači	me;	osećam	njegov	uticaj;	da	sam	više	s	njom,	mislim	da	bih
ga	i	sam	prihvatio.	Dakle,	imala	je	još	jednu	teoriju	o	tom	kolosu:
smatrala	je	da	bismo	ga,	kad	bismo	ga	pripitomili	i	sprijateljili	se	s	njim,
mogli	postaviti	u	reku	i	služiti	se	njime	kao	mostom.	Pokazalo	se	da	je
on
	
-	bar	što	se	nje	tiče	-već	dovoljno	pripitomljen	pa	je	iskušala	svoju
teoriju,	ali	bez	uspeha:	kad	god	bi	joj	pošlo	za	rukom	da	ga	namesti	u
reci	kako	treba,	i	pošla	na	obalu	da	pređe	preko	njega,	on	bi	izišao	i
išao	posvuda	za	njom	kao	kakvo	pripitomljeno	brdo.	Baš	kao	i	ostale
životinje.	Sve	su	takve.
Petak.
	Utorak,	sreda,	četvrtak	i	danas:	sve	ove	dane	nisam
ga	videla.	Teško	je	biti	toliko	sam;	ipak	je	bolje	biti	sam,	negoli	s	nekim
kome	si	nemio.
Moram	imati	društvo	-	mislim	da	sam	stvorena	za	društvo	-	i
zato	sam	se	sprijateljila	sa	životinjama.	One	su	naprosto	dražesne,
vrlo	su	blage	naravi	i	vrlo	se	lepo	vladaju;	nikad	se	ne	drže	kiselo,
nikad	ti	ne	pokažu	da	im	smetaš,	osmehuju	ti	se	i	mašu	repom,	ako	ga
imaju,	i	uvek	su	spremne	da	se	poigraju,	ili	da	pođu	u	šetnju,	ili	da	čine
što	im	god	predložiš.	Mislim	da	su	pravi	džentlmeni.	Ovih	smo	se	dana
tako	lepo	zabavljali,	uopšte	nisam	bila	usamljena.	Usamljena!	Ne,
zbilja	ne	bih	mogla	reći	da	sam	bila	usamljena.	Ta	uvek	ih	je	čitav
čopor	oko	mene	-katkad	na	prostoru	od	četiri	do	pet	jutara	-	ne	možeš
ih	sve	ni	izbrojati;	pa	kad	staneš	na	kakvu	stenu	usred	njih	i	pogledaš
svu	onu	silesiju	krzna,	sve	je	tako	šareno,	tačkasto	i	veselo	od	boja,
živog	sjaja	i	sunčevog	bleska,	i	tako	nemreškano	od	pruga,	da	bi	rekao
da	je	jezero,	samo	što	znaš	da	nije;	pa	onda	jata	i	jata	druželjubivih
ptica	i	vihor	od	uzlepetalih	krila;	a	kad	sunce	obasja	tu	pernatu	vrevu,
usplamte	sve	boje	koje	možeš	zamisliti,	te	misliš	-obnevidećeš.
Išli	smo	na	duge	izlete	i	videla	sam	mnogo	sveta;	gotovo	sav
svet,	čini	mi	se;	i	tako	sam	ja	prvi	putnik,	pa	i	jedini.	Veličanstven	je
prizor	kad	putujemo	-	ništa	nije	tome	ravno.	Da	mi	bude	udobnije,
uzjašem	tigra	ili	leoparda	zato	što	su	mekani,	a	leđa	su	im	obla	i	dobro
mi	pristaju,	i	zato	što	su	tako	zgodne	životinje;	ali	kad	putujem	daleko,
ili	kad	želim	promatrati	krajolik,	jašem	na	slonu.	On	me	podigne
surlom,	a	sići	mogu	i	sama;	kad	hoćemo	da	se	utaborimo,	on	sedne,	a
ja	mu	spuznem	niz	leđa.Sve	ptice	i	životinje	žive	u	prijateljstvu	i	među	njima	nema
nikad	svađe.	Sve	one	govore,	i	sve	govore	sa	mnom,	ali	biće	da	je	to
neki	strani	jezik	jer	ne	razumem	ni	reći	od	onoga	što	kažu;	ipak,	one
mene	često	razumeju	kad	im	govorim,	naročito	pas	i	slon.	Stidim	se
zbog	toga.	To	pokazuje	da	su	bistrije	od	mene	i	da	su	iznad	mene.
Krivo	mi	je	zbog	toga	jer	bih	htela	da	sam	glavni	ogledni	zečić	-	što	i
nameravam	da	budem.
Štošta	sam	naučila	i	sad	sam	obrazovana,	ali	u	početku
nisam	bila.	U	početku	sam	bila	neuka.	Isprva	sam	se	ljutila	zbog	toga,
jer,	ma	koliko	da	sam	pazila,	nikad	nisam	bila	toliko	vešta	da	zateknem
vodu	kako	teče	uzbrdo;	ali	mi	sad	nije	više	stalo	do	toga.	Vršila	sam
oglede	i	oglede	dok	nisam	utvrdila	da	voda	nikad	i	ne	teče	uzbrdo,
osim	u	mraku.	Znam	da	u	mraku	teče	uzbrdo,	jer	jezerce	nikad	ne
presuši,	što	bi	se,	naravno,	moralo	dogoditi	kad	se	voda	ne	bi	noću
vraćala.	Najbolje	je	sve	proveriti	stvarnim	ogledom;	onda	uistinu	znaš
nešto;	inače,	ako	se	osloniš	na	nagađanje,	naslućivanje	i	pretpo-
stavljanje,	nikad	nećeš	postati	obrazovan.
Ponešto	
ne	možeš
	otkriti;	ali	nikad	nećeš	saznati	da	
ne
možeš,
	ako	budeš	samo	nagađao	i	pretpostavljao:	nego,	moraš	biti
strpljiv	i	neprestano	vršiti	oglede,	sve	dok	ne	otkriješ	da	ne	možeš
otkriti.	A	baš	je	divno	što	je	tako,	svet	je	zato	i	tako	zanimljiv.	Kad	ne	bi
bilo	ničega	da	se	otkriva,	bilo	bi	dosadno.	Čak	i	kad	se	trudiš	da	nešto
otkriješ	pa	ne	otkriješ,	isto	je	tako	zanimljivo	kao	i	kad	se	trudiš	da
otkriješ,	pa	zaista	otkriješ,	šta	ja	znam,	možda	je	još	i	zanimljivije.
Tajna	je	vode	bila	vredna	dok	je	nisam	
razjasnila,
	onda	je	sve
uzbuđenje	nestalo	i	osećala	sam	se	kao	da	sam	nešto	izgubila.
Ogledom	sam	saznala	da	drvo	pluta,	kao	i	suvo	lišće,	i	perje,
i	koješta	drugo;	prema	tome,	na	temelju	svih	tih	prikupljenih	dokaza,
znaš	da	će	i	kamen	plutati;	ali	se	moraš	zadovoljiti	naprosto	time	što
znaš,	jer	nema	načina	da	to	dokažeš	-	bar	zasad.	Ali	već	ću	ja	naći
neki	način	-	a	onda	će	i	
to
	uzbuđenje	proći.	Ponekad	se	rastužim	zbog
toga;	jer	uskoro,	kad	sve	otkrijem,	neće	više	biti	nikakvih	uzbuđenja,	a
ja	tako	volim	uzbuđenja!	Neku	noć	nisam	mogla	da	zaspim	od	takvih
misli.
U	početku	nisam	mogla	da	otkrijem	zašto	sam	stvorena,	ali
sad	mislim	da	sam	stvorena	zato	da	istražujem	tajne	ovog	divnog
sveta,	i	da	budem	srećna,	i	da	zahvaljujem	Tvorcu	što	je	sve	izmislio.
Mislim	da	imam	još	mnogo	toga	da	naučim	-	nadam	se	bar	da	je	tako,
pa	ako	budem	dobro	gospodarila,	i	ako	se	ne	budem	odviše	žurila,
mislim	da	će	mi	nedostajati	još	sedmice	i	sedmice.	Nadam	se	da	hoće.Baciš	li	pero	uvis,	ono	otplovi	vazduhom	i	iščezne	ti	iz	očiju;	onda
baciš	grudu	zemlje	uvis,	a	ona	ne	učini	tako.	Svaki	put	padne	na
zemlju.	Pokušavala	sam	i	pokušavala,	i	uvek	je	bilo	isto.	Čudim	se	-
zašto?	Naravno,	gruda	ne	padne	na	zemlju,	ali	zašto	se	čini	da
padne?	Držim	da	je	to	optička	varka.	Hoću	da	kažem,	ili	jedno	ili	drugo
je	optička	varka.	Ne	znam	koje.	Možda	pero,	a	možda	gruda;	ne	mogu
dokazati	koje	je,	mogu	samo	pokazati	da	je		jedno	ili	drugo	opsena,	pa
neka	svako	izabere	šta	mu	se	sviđa.
Promatranjem	sam	spoznala	da	zvezde	neće	dugo.	Videla
sam	kako	su	se	neke	od	najlepših	rastopile	i	pale	s	neba.	Kad	se
može	jedna	rastopiti;	sve	se	mogu	rastopiti;	kad	se	mogu	sve	rastopiti;
mogu	se	i	sve	rastopiti	u	jednoj	noći.	Ta	će	se	nesreća	zbiti	-	znam.
Naumila	sam	da	svaku	noć	dugo	sedim	i	da	ih	promatram	dok	me	san
ne	obrva;	hoću	da	mi	se	ta	blistava	polja	urežu	u	sećanje,	pa	da
uskoro,	kad	budu	nestala,	uzmognem	svojom	maštom	vratiti	te
prekrasne	mirijade	na	crno	nebo,	da	iznova	zablistaju	i	da	ih
podvostručim	zamagljenošću	od	suza.POSLE	PADA
Kad	se	osvrnem	na	prošlost,	Vrt	mi	liči	na	san.	Bio	je	lep,
izvanredno	lep,	neopisivo	lep;	a	sad	je	izgubljen	i	nikad	ga	više	neću
videti.
Vrt	je	izgubljen,	ali	sam	našla	njega	i	zadovoljna	sam.	On	me
voli	koliko	može;	ja	njega	volim	svom	snagom	svoje	strastvene	naravi,
što	se,	čini	mi	se,	slaže	s	mojom	mladošću	i	polom.	Kad	se	upitam
zašto	ga	volim,	uviđam	da	ne	znam,	a	nije	mi	baš	ni	stalo	da	saznam;
stoga	držim	da	ovakva	ljubav	nije	plod	prosuđivanja	ni	računa,	kao
ljubav	prema	drugim	gmazovima	i	životinjama.	Čini	mi	se	da	tako	mora
biti.	Volim	neke	ptice	zbog	njihove	pesme;	ali	Adama	ne	volim	zbog
njegovog	pevanja	-	ne,	nije	to	posredi;	što	više	peva,	to	mi	je	teže
naviknuti	se	na	njegovo	pevanje.	Ipak	ga	molim	da	peva,	jer	bih	htela
naučiti	da	volim	sve	što	njega	zanima.	Sigurna	sam	da	mogu	naučiti,
jer	isprva	nisam	mogla	podneti	da	peva,	a	sad	mogu.	Od	njegovog	se
pevanja	ukiseli	mleko,	ali	nije	važno;	naviknuću	se	i	na	takvo	mleko.
Ne	volim	ga	ni	zbog	njegove	bistrine	-	ne,	nije	ni	to	posredi.
Ne	valja	mu	zameriti	zbog	njegove	bistrine,	takve	kakva	jest,	jer	nije	ju
on	sam	stvorio;	on	je	onakav	kakvim	ga	je	Bog	stvorio,	i	to	je	dovoljno.
U	tome	se	krije	neka	mudra	svrha,	
to	znam.
	S	vremenom	će	se	razviti,
premda	mislim	da	se	to	neće	zbiti	naglo;	uostalom,	ima	vremena;	on	je
dobar	i	takav	kakav	jest.
Ne	volim	ga	ni	zbog	njegovog	ljubaznog	i	pažljivog	vladanja,
ni	zbog	njegove	nežnosti.	Što	se	toga	tiče,	zaista	ima	nedostatka,	ali	je
i	takav	dosta	dobar,	i	popravlja	se.
Ne	volim	ga	ni	zbog	njegove	marljivosti	-	ne,	nije	ni	to
posredi.	Ja	mislim	da	je	marljiv,	pa	ne	razumem	zašto	je	krije	od	mene.
To	me	jedino	boli.	Inače	je	sad	iskren	i	otvoren	sa	mnom.	Sigurna	sam
da	ništa	drugo	ne	skriva	od	mene.	Žao	mi	je	što	ima	tajni	preda	mnom,
pa	ponekad	ne	mogu	spavati	jer	mislim	na	to,	ali	ću	to	izbiti	sebi	iz
glave;	neće	mi	mutiti	sreću	koje	inače	imam	u	izobilju.
Ne	volim	ga	ni	zbog	njegove	obrazovanosti	-	ne,	nije	ni	to
posredi.	On	je	samouk	i	zaista	zna	vrlo	mnogo,	ali	nije	sve	baš	onako
kako	on	misli.
Ne	volim	ga	ni	zbog	njegovog	viteštva	-	ne,	nije	ni	to	posredi.
Izdao	me	je,	ali	mu	ništa	ne	zameram,	to	je,	čini	mi	se,	osobina
njegovog	pola,	a	nije	on	sam	izabrao	svoj	pol.	Naravno	da	ja	njega
nikad	ne	bih	izdala,	radije	bih	sebi	odgrizla	jezik,	ali	to	je	opet	osobinamoga	pola,	i	nije	nikakva	moja	zasluga	jer	ni	ja	nisam	sama	izabrala
svoj	pol.
Pa	zašto	ga	onda	volim?	Naprosto	zato	što	je	muško,	čini	mi
se.
U	duši	je	dobar	i	zato	ga	volim,	ali	bih	ga	volela	i	da	nije
takav.	Kad	bi	me	tukao	i	zlostavljao,	opet	bih	ga	volela.	Znam	to.
Mislim	da	je	to	pitanje	pola.
On	je	snažan	i	pristao,	i	zato	ga	volim,	divim	mu	se	i	ponosim
se	njime,	ali	bih	ga	volela	i	da	nema	tih	osobina.	Volela	bih	ga	i	da	je
ružan;	volela	bih	ga	i	da	je	kljast;	i	radila	bih	za	njega,	i	robovala	bih
mu,	i	molila	se	za	njega,	i	bdela	uz	njegovo	uzglavlje,	sve	do	svoje
smrti.
Jeste,	mislim	da	ga	volim	naprosto	zato	što	je	moj	i	što	je
muško.	Držim	da	nema	drugog	razloga.	I	zato	mislim	da	je	onako	kako
sam	u	početku	kazala:	da	ovakva	ljubav	nije	plod	prosuđivanja	ni
računa.	Ona	se	naprosto	javi	-	niko	ne	zna	otkud	-	i	ne	može	se
razjasniti.	I	ne	treba	da	se	razjasni.
Eto,	tako	ja	mislim.	Ali	ja	sam	tek	žensko,	i	to	prvo	koje	se
bavilo	ovim	pitanjem,	pa	je	moguće	da	sam	se,	ovako	neuka	i
neiskusna,	prevarila.	
	ČETRDESET	GODINA	KASNIJE
Molim	se	i	žudim	za	tim	da	zajedno	napustimo	ovaj	svet	-	ta
žudnja	neće	nikad	nestati	s	lica	zemlje,	već	će	živeti	u	srcu	svake	žene
koja	voli	dok	je	sveta	i	veka,	i	zvaće	se	po	meni.
Ako	ipak	mora	jedno	od	nas	poći	prvo,	molim	Boga	da	to
budem	ja;	jer	Adam	je	jak,	a	ja	sam	slaba,	ja	njemu	nisam	toliko
potrebna	koliko	on	meni	-	život	bez	njega	ne	bi	bio	nikakav	život;	kako
bih	ga	podnosila?	Ova	je	molitva	isto	tako	besmrtna,	i	moliće	se	dokle
god	bude	moga	roda.	Ja	sam	prva	žena;	a	i	u	poslednjoj	ću	se
obnoviti.						
NA	EVINOM	GROBU
	
ADAM:	
Gde	god	je	bila	ona,	tamo	je	bio	Raj.
1893,	1905.	
	
	NOVINARSTVO	U	TENESIJU
Urednik	memfiske	
Lavine
	obara	se	ovako	nežno	na	dopisnika
koji	ga	je	obeležio	kao	radikala:	“Dok	je	pisao	prvu	reč,	sredinu,
stavljao	tačkice	na	‘i’,	crtice	na	‘t’	i	udarao	tačku	na	kraju,	znao	je	da
slaže	rečenicu	koja	je	prožeta	klevetom	i	zaudara	na	neistinu.”
Exchange
Lekar	mi	je	radi	zdravlja	preporučio	južnu	klimu,	pa	sam
otputovao	u	Tenesi	i	zaposlio	se	u	
Jutarnjoj	slavi	i	ratnom	pokliku
oblasti	Džonson
	kao	zamenik	urednika.	Kad	sam	se	javio	na	dužnost,
zatekao	sam	glavnog	urednika	kako	sedi	zavaljen	na	stolici	na	tri
noge,	s	nogama	na	stolu	od	borovine.	U	sobi	je	bio	još	jedan	sto	od
borovine	i	još	jedna	osakaćena	stolica,	jedno	i	drugo	napola	zatrpano
novinama,	izrescima	i	listovima	rukopisa.	Bejaše	tu	i	drven	sandučić
peska	posut	opušcima	cigara	i	ižvakanim	duvanom,	i	peć	kojoj	su
vratašca	visila	na	gornjem	stožeru.	Glavni	urednik	je	imao	na	sebi	crni
sukneni	redengot	s	dugačkim	skutima	i	bele	platnene	pantalone.
Čizme	mu	bejahu	malene	i	lepo	uglačane.	Nosio	je	košulju	ukrašenu
čipkama,	velik	prsten	pečatnjak,	visok	okovratnik	zastarelog	kroja	i
kariranu	vratnu	maramu	kojoj	su	krajevi	visili.	Moda	iz	doba	oko	1848.
Pušio	je	cigaru	i	tražio	u	mislima	neku	reč,	a	mrseći	rukom	kosu
prilično	se	raščupao.	Bio	je	strašno	namrgođen,	pa	pomislih	da	smišlja
neobično	zamršen	uvodnik.	Reče	mi	da	uzmem	ostale	novine,	da	ih
prelistam	i	sastavim	“Duh	štampe	u	Tenesiju”,	sažimajući	u	tom	članku
sve	što	mi	se	čini	da	je	u	njima	zanimljivo.
Napisao	sam	ovo:
DUH	ŠTAMPE	U	TENESIJU
Urednici	polusedmičnog	lista	Potres	očigledno	su	u	zabludi
što	se	tiče	železnice	Belihek.	Kompanija	ne	namerava	da	ostavi
Buzardvil	po	strani.	Naprotiv,	ona	ga	smatra	za	jednu	od	najvažnijih
tačaka	na	toj	pruzi	i,	prema	tome,	nikako	ga	ne	želi	omalovažiti.
Gospodi	će	iz	Potresa,	naravno,	biti	drago	da	isprave	tu	pogrešku.
Cenjeni	gospodin	Džon	V.	Blosom,	vrsni	urednik	Groma	i
bojnog	zova	slobode	iz	Higinsvila,	doputovao	je	juče	u	naš	grad.
Odseo	je	kod	Van	Bjurena.
Primećujemo	da	je	naš	kolega	iz	Jutarnjeg	urlika	u	MadSpringsu	upao	u	zabludu	posumnjavši	da	je	izbor	Van	Vertera	gotova
stvar,	ali	će	bez	sumnje	otkriti	svoju	pogrešku	pre	nego	što	ovo
upozorenje	stigne	do	njega.	Nesumnjivo	su	ga	zavarali	nepotpuni
izborni	izveštaji.
Drago	nam	je	da	pribeležimo	da	grad	Biedersvil	pregovara	s
nekom	gospodom	iz	Njujorka	da	kaldrmišu	tako	reći	neprohodne	ulice
u	tom	gradu	Nikolsonovom	kaldrmom.	Dnevno	ura	umešno	podupire
taj	korak	i	čini	se	da	veruje	u	konačni	uspeh.
Predao	sam	rukopis	glavnom	uredniku	da	ga	odobri,	dotera	ili
baci	u	koš.	Pogledao	ga	je	i	smrknuo	se.	Preleteo	je	očima	stranice,	a
izraz	mu	lica	postade	zlokoban.	Nije	bilo	teško	videti	da	nešto	nije	u
redu.
Uskoro	je	skočio	i	viknuo:
–	Grom	i	pakao!	Mislite	li	vi	da	ću	ja	tako	govoriti	o	toj	bagri?
Mislite	li	da	će	moji	pretplatnici	podneti	takvu	limunadu?	Dajte	mi	pero!
Nikad	u	svom	životu	nisam	video	nijedno	pero	da	tako	zlobno
škripi	i	drlja,	ni	da	tako	nemilosrdno	rije	po	nečijim	glagolima	i
pridevima.	Kad	je	bio	u	jeku	posla,	neko	je	kroz	otvoreni	prozor	pucao
u	njega	i	narušio	simetriju	mog	uha.
–	Ah	-	reče	on	-	to	je	ona	hulja	Smit,	iz	
Moralnog	vulkana,
trebao	je	juče	doći.	-	Pa	trgne	iza	pasa	mornarički	revolver	i	opali.	Smit
klone,	pogođen	u	kuk.	Pogodak	omete	Smita,	koji	je	baš	drugi	put
gađao,	pa	on	osakati	jednog	stranca.	To	sam	bio	ja.	Ostao	sam	tek
bez	jednog	prsta.
Tada	glavni	urednik	nastavi	precrtavati	i	umetati.	Baš	kad	je
završio,	ručna	granata	slete	niz	sulundar	i	raznese	peć	na	hiljade
komadića.	Međutim,	nije	nanela	nikakve	druge	štete	osim	što	je	meni
jedan	zalutali	komad	izbio	dva	zuba.
–	Peć	je	potpuno	upropašćena	-	reče	glavni	urednik.	Rekoh
da	mi	se	čini	da	jeste.
–	Ama,	nije	važno,	neće	nam	ni	trebati	pri	ovakvom	vremenu.
Znam	ko	je	to	učinio.	Uhvatiću	ja	njega.	Dakle,	evo	kako	je	trebalo
napisati	taj	članak.
Uzeh	rukopis.	Bio	je	sav	išaran,	precrtan	i	nadopunjen,	tako
da	ga	ni	rođena	majka,	daju	je	imao,	ne	bi	prepoznala.	Sad	je	ovako
glasio:
DUH	ŠTAMPE	U	TENESIJUOni	okoreli	lažljivci	iz	polunedeljnika	Potres	očigledno	se
trude	da	podvale	plemenitom	i	viteškom	narodu	još	jednu	od	svojih
gnusnih	i	odvratnih	laži	o	najslavnijoj	zamisli	devetnaestog	stoleća,
železnici	Belihek.	ideja	da	će	Buzardvil	biti	ostavljen	po	strani	ponikla
je	u	njihovim	trulim	mozgovima	-	Ili,	bolje	reći,	u	onoj	žabokrečini	koju
oni	smatraju	za	mozgove.	Bolje	će	im	biti	da	povuku	tu	iaž	ako	žele
spasiti	svoje	pokvarene	gmazovske	lešine	od	bičevanja	koje	su	tako
obilato	zaslužili.
Ono	magare,	Blosom,	iz	Groma	i	bojnog	zova	slobode	u
Higinsvilu,	opet	je	ovde,	nabija	ognjište	Van	Bjurenovima.
Primećujemo	da	je	ona	budalasta	hulja	iz	Jutarnjeg	urlika	u
Mad	Springsu,	sklon	kao	i	obično	lažima,	objavio	da	Van	Vester	nije
izabran.	Uzvišena	je	dužnost	novinarstva	da	širi	istinu,	da	iskorenjuje
zablude,	da	odgaja,	produhovljuje	i	uzdiže	ton	javnog	morala	i
vladanja,	te	da	čini	sve	ljude	plemenitijim,	čestitijim,	milosrdnijim	i	u
svakom	pogledu	boljim,	i	pobožnijim,	i	srećnijim;	pa	ipak,	taj	gadni
nitkov	kalja	svoj	visoki	poziv	neprestano	šireći	laži,	klevete,	prljavštine	i
prostote.
Bledersvil	želi	nekakvu	Nikolsonovu	kaldrmu	a	potrebniji	su
mu	zatvor	i	sirotište!	Zamislite	kaldrmu	u	bednom	gradiću	koji	se
sastoji	od	dve	pamučare,	jedne	kovačnice	i	one	bede	od	novina
Dnevno	ura!	Ona	gnjida,	Bakner,	koji	uređuje	Ura,	naklapa	o	tom	poslu
po	svom	običaju	glupavo,	verujući	da	govori	pametno.
–	Eto,	tako	se	piše	-	oštro	i	tačno.	Od	pekmezastog
novinarstva	meni	se	smuči.
Nekako	u	to	vreme	dolete	kroz	prozor	opeka,	uz	silan	tresak,
i	poprilično	me	tresne	u	leđa.	Povukoh	se	izvan	domašaja	-	osetih	da
smetam.
Šef	reče:
–	To	je	sigurno	pukovnik.	Očekujem	ga	već	dva	dana.	Začas
će	biti	ovde.
Imao	je	pravo.	Pukovnik	se	pojavio	na	vratima	časak	kasnije,
s	kuburom	u	ruci.
Reče:
–	Gospodine,	imam	li	čast	govoriti	s	kukavicom	koja	uređuje
ovaj	šugavi	list?
–	Imate.	Sedite,	gospodine!	Pazite	na	stolicu,	nema	jednenoge.	Čini	mi	se	da	imam	čast	govoriti	s	pokvarenim	lažljivcem,
pukovnikom	Blederskatom	Tekamsijem?
–	Tačno,	gospodine.	Treba	da	izravnam	neke	račune	s	vama.
Ako	nemate	drugog	posla,	možemo	početi.
–	Moram	da	dovršim	jedan	članak	
O	ohrabrujućem	napretku
moralnog	i	intelektualnog	razvitka	u	Americi
,	ali	ima	vremena.	Počnite!
Oba	pištolja	grunuše	u	isti	mah.	Urednik	ostade	bez	jednog
uvojka,	a	pukovnikovo	tane	završi	svoju	karijeru	u	mesnatom	delu	mog
bedra.	Pukovnikovo	levo	rame	beše	malo	potkresano.	Ponovo	opališe.
Ovaj	put	obojica	promašiše,	ali	ja	dobih	svoj	deo,	pogodak	u	ruku.
Posle	trećeg	pucanja	oba	su	gospodina	bila	lakše	ranjena,	a	meni	je
hitac	razneo	zglob	na	prstu.	Tada	rekoh	da	bih	izašao	u	šetnju	jer	je
posredi	privatni	posao,	a	ja	sam	toliko	delikatan	da	se	neću	više
upletati.	Ali	me	oba	gospodina	zamoliše	da	ostanem	na	svom	mestu,
uveravajući	me	da	im	nimalo	ne	smetam.
Tada	su	porazgovarali	o	izborima	i	o	letini	dok	su	ponovo
punili	pištolje,	a	ja	se	latih	previjanja	svojih	rana.	Ali	ubrzo	opet	živo
pripucaše,	a	svaki	hitac	pogodi	nekog	-	međutim,	valja	napomenuti	da
je	pet	od	šest	zapalo	mene.	Šesti	je	smrtno	ranio	pukovnika,	koji
pripomene,	pokazujući	profinjen	smisao	za	humor,	da	će	se	sad	morati
oprostiti	s	nama	jer	ima	posla	u	gradu.	Tad	se	raspita	gde	je	pogrebnik
i	ode.
Urednik	se	okrene	meni	i	reče:
–	Očekujem	goste	na	ručak,	pa	se	moram	spremiti.	Učinićete
mi	uslugu	ako	izvršite	korekturu	i	primite	stranke.
Lecnuh	se	malo	pri	pomisli	na	primanje	stranaka,	ali	bejah
toliko	omamljen	od	pucnjave	koja	mi	je	još	zvonila	u	ušima	da	se
nisam	setio	da	išta	kažem.
On	prosledi:
–	Doći	će	Džons	u	tri	sata	-	izbičujte	ga!	Gilespi	će	navratiti	i
ranije	-	izbacite	ga	kroz	prozor!	Ferguson	će	biti	ovde	oko	četiri	-	ubijte
ga!	To	će	biti	sve	za	danas,	čini	mi	se.	Ako	budete	imali	vremena,
možete	napisati	žučljiv	članak	o	policiji	-	dobro	iskefajte	glavnog
inspektora.	Volovske	su	žile	pod	stolom,	oružje	je	u	ladici,	municija
tamo	u	uglu,	šarpija	i	zavoji	gore	u	pregradi.	U	slučaju	nesreće,	otiđite
dole,	do	Lanseta,	hirurga.	On	oglašava	kod	nas	-	a	mi	se	zato	lečimo
kod	njega.I	ode.	Protrnuh.	U	sledeća	tri	časa	bio	sam	u	tako	strašnim
opasnostima	da	sam	sasvim	izgubio	svoj	duševni	mir	i	svu	svoju
veselost.	Gilespi	je	navratio	i	bacio	mene	kroz	prozor.	Džons	je	stigao
tačno	na	vreme,	a	kad	sam	se	spremio	da	ga	izbičujem,	preoteo	mi	je
posao.	U	susretu	s	jednim	neznancem,	koji	nije	bio	predviđen	u
programu,	ostao	sam	bez	skalpa.	Jedan	drugi	neznanac,	po	imenu
Tompson,	načinio	mi	je	od	odeće	jadnu	i	kukavnu	hrpu	dronjaka.	I
najzad,	steran	u	ugao	i	opkoljen	besomučnom	gomilom	urednika,
varalica,	političara	i	desperadosa	koji	su	divljali	i	psovali	i	mahali
oružjem	oko	moje	glave,	dok	nije	svuda	u	vazduhu	sve	sevalo	od
bleska	čelika,	baš	sam	podnosio	ostavku	na	svoj	položaj	kad	stiže
glavni	urednik,	a	s	njim	skupina	ushićenih	i	oduševljenih	prijatelja.
Tada	nastade	takav	metež	i	pokolj	da	ga	nijedno	ljudsko	pero,	pa	ni
čelično,	ne	bi	moglo	opisati.	Ljude	su	ubijali,	probadali,	čerečili,	dizali	u
vazduh	i	bacali	kroz	prozor.	Usledila	je	kratkotrajna	provala	mračnog
bogohuljenja	protkanog	zamršenim	i	mahnitim	ratničkim	plesom,	a
onda	je	svemu	bio	kraj.	Posle	pet	minuta	zavladala	je	tišina,	a
okrvavljeni	urednik	i	ja	sedili	smo	sami	nad	krvavim	ostacima	što	su
ležali	na	podu	oko	nas.
On	reče:
–	Zavolećete	ovo	mesto	kad	se	priviknete	na	njega.
Odvratih:
–	Moraću	da	vas	zamolim	da	mi	oprostite;	mislim	da	bih
mogao	posle	nekog	vremena	pisati	kako	vi	želite;	čim	bih	stekao	malo
prakse	i	naučio	jezik,	verujem	da	bih	mogao.	Ali,	da	vam	kažem,
iskreno,	takva	snaga	izraza	ima	svoje	nezgodne	strane,	i	čovek	je
izložen	smetnjama.	Vidite	i	sami.	Svrha	je	snažnog	pisanja,	bez
sumnje,	uzdizanje	čitalaca,	ali	ja	opet	ne	volim	da	privlačim	toliko
pažnje	koliko	ono	izaziva.	Ja	ne	mogu	da	pišem	na	miru	kad	me
ometaju	koliko	su	me	danas	ometali.	Prilično	volim	ovo	mesto,	ali	ne
volim	da	me	ostavljate	ovde	da	primam	stranke.	Doživljaji	su	neobični,
priznajem,	pa	i	zabavni,	u	neku	ruku,	ali	nisu	pravedno	raspodeljeni.
Jedan	gospodin	puca	u	vas	kroz	prozor	a	osakati	mene;	jedna	bomba
padne	niz	cev	na	peći	u	vašu	čast	a	vratašca	od	peći	sjuri	meni	niz
grlo;	jedan	prijatelj	navrati	da	izmeni	komplimente	s	vama	i	toliko	me
izrešeta	mecima	da	mi	koža	ne	može	držati	na	okupu	osnovne
elemente;	vi	odete	na	ručak,	a	Džons	dođe	sa	svojom	volovskom
žilom,	Gilespi	me	izbaci	kroz	prozor,	Tompson	ždere	svu	odeću	s
mene,	a	jedan	me	sasvim	nepoznat	čovek	skalpira	tako	lako	i
slobodno	kao	da	me	poznaje	ne	znam	otkad;	i	za	nepunih	pet	minutadođu	sve	bitange	iz	zemlje	u	punoj	bojnoj	opremi	i	smrtno	me,	onako
jadna,	uplaše	svojim	tomahavcima.	Sve	u	svemu,	nikad	u	svom	životu
nisam	proveo	ovako	uzbudljiv	dan	kao	danas.	Zbilja,	vi	mi	se	sviđate,	i
sviđa	mi	se	kako	se	mirno	i	prisebno	objašnjavate	sa	strankama,	ali,
znate,	ipak	nisam	navikao	na	to.	Južnjačko	je	srce	odviše	impulsivno,
južnjačka	je	gostoljubivost	odviše	širokogrudna	prema	strancu.	Članak
koji	sam	ja	danas	napisao,	a	u	čije	ste	hladne	rečenice	vi	svojom
majstorskom	rukom	ulili	vatreni	duh	tenesijskog	novinarstva,	uzbuniće
još	jedan	osinjak.	Doći	će	sva	ona	rulja	urednika,	doći	će	gladni	i	hteti
da	nekog	pojedu	za	doručak.	Moram	da	se	oprostim	s	vama.	Odbijam
da	prisustvujem	tim	svečanostima.	Došao	sam	na	Jug	radi	zdravlja,	a
otići	ću	iz	istog	razloga,	i	to	naglo.	Novinarstvo	je	u	Tenesiju	suviše
uzbudljivo	za	mene.
Posle	toga	se	raziđosmo	žaleći	što	se	rastajemo,	a	ja	se
nastanih	u	bolnici.
1869.KAKO	SAM	UREĐIVAO	POLJOPRIVREDNE
NOVINE
Nisam	se	bez	zlih	slutnji	prihvatio	da	privremeno	uređujem
poljoprivredne	novine,	isto	kao	što	se	ni	kopnenjak	ne	bi	bez	zlih	slutnji
prihvatio	da	upravlja	brodom.	Ali,	bio	sam	u	takvim	prilikama	da	mi	je
najvažnija	bila	plata.	Glavni	urednik	novina	odlazio	je	na	odmor,	te
sam	prihvatio	uslove	koje	mi	je	ponudio	i	zauzeo	njegovo	mesto.
Osećaj	da	sam	opet	na	poslu	bio	je	božanstven,	pa	sam	celu
sedmicu	radio	s	nesmanjenim	zadovoljstvom.	Novine	su	otišle	u
štampu,	i	jedan	sam	dan	pomalo	zabrinuto	čekao	da	vidim	hoće	li	moj
trud	skrenuti	na	sebe	kakvu	pažnju.	Kad	sam	odlazio	iz	uredništva,
predveče,	grupica	ljudi	i	dečaka	na	dnu	stepenica	naglo	se	raspršila	i
propustila	me,	a	jednoga	ili	dvojicu	od	njih	čuo	sam	kako	govore:	–	To
je	on!	–	Dakako	da	me	taj	događaj	obradovao.	Sutradan	ujutro	zatekao
sam	isto	takvu	grupicu	na	dnu	stepenica,	i	raštrkane	parove	i
pojedince	koji	su	stajali	ovde-onde	na	ulici	i	preko	puta,	i	posmatrali
me	sa	zanimanjem.	Grupica	se	razdvojila	i	uzmaknula	kad	sam	se
približio,	a	čuo	sam	jednoga	kako	kaže:	–	Pogledaj	mu	samo	oči!	–
Pretvarao	sam	se	da	ne	primećujem	kakvu	pažnju	privlačim,	ali	mi	je
zapravo	bilo	drago,	pa	sam	nameravao	da	pišem	o	svemu	tome	svojoj
tetki.	Uspeo	sam	se	uz	kratko	stubište	i,	primaknuvši	se	vratima,	začuo
vesele	glasove	i	grohotan	smeh,	a	kad	sam	otvorio	vrata,	ugledao	sam
dva	mladića	seoskog	izgleda	kojima	su	lica	probledela	i	izdužila	se	kad
su	me	opazili,	a	zatim	su	obojica	iskočila	naglavačke	kroz	prozor	uz
silan	tresak.	Nađoh	se	u	čudu.
Posle,	otprilike,	pola	sata	uđe	star	gospodin	kovrdžave	brade
i	otmenog	ali	prilično	strogog	lica,	te	na	moj	poziv	sede.	Činilo	se	da
mu	nešto	leži	na	srcu.	Skine	šešir	i	spusti	ga	na	pod,	pa	izvadi	iz	njega
maramicu	od	crvene	svile	i	primerak	naših	novina.
Položi	novine	na	krilo	i,	brišući	maramicom	naočare,	upita
me:
–	Jeste	li	vi	novi	urednik?
Potvrdih	da	jesam.
–	Jeste	li	ikad	pre	uređivali	kakve	poljoprivredne	novine?	–
Nisam	–	odgovorih.	–	Ovo	mi	je	prvi	pokušaj.–	Vrlo	verovatno.	Imate	li	bilo	kakvog	praktičnog	iskustva	iz
poljoprivrede?
–	Nemam,	čini	mi	se	da	nemam.
–	Neki	mi	je	predosećaj	tako	govorio	-	reče	stari	gospodin
nameštajući	naočare	i	gledajući	me	strogo	povrh	njih	dok	je	previjao
novine	u	pogodan	oblik.	–	Hteo	bih	vam	pročitati	ono	što	je	kod	mene
izazvalo	taj	predosećaj.	To	je	ovaj	uvodnik.	Slušajte	i	recite	mi	onda
jeste	li	to	vi	napisali:
“
Repu	nikad	ne	valja	čupati,	jer	se	tako	povređuje.	Mnogo	je
bolje	da	se	kakav	dečak	popne	na	drvo	i	strese	je.
“
–	E	pa,	šta	sad	mislite	o	tome?	Jer	ja	zaista	pretpostavljam
da	ste	vi	to	napisali?
–	Šta	mislim?	Pa,	mislim	da	je	dobro.	Mislim	da	je	pametno.
Nimalo	se	ne	dvoumim	da	svake	godine	milioni	i	milioni	vagona	repe
propadaju	samo	u	ovoj	opštini	zato	što	je	ljudi	čupaju	nedozrelu,	a	da
se	kakav	dečak	popne	da	strese	drvo…
–	Tresite	vi	svoju	babu!	Repa	ne	raste	na	drveću!
–	A,	ne	raste,	je	li?	Pa	dobro,	ko	kaže	da	raste?	Ja	sam	tu
hteo	da	se	izrazim	u	prenesenom	smislu,	u	potpuno	prenesenom
smislu.	Svako	ko	ima	bar	malo	pojma	o	tome,	zna	da	sam	ja	mislio	da
dečak	treba	da	strese	lozu.
Tada	taj	starac	ustade	i	razdere	novine	u	komadiće,	i	zgazi	ih,
i	razbi	nekoliko	predmeta	štapom,	i	reče	da	ja	ne	znam	ni	koliko	jedan
vo	zna;	i	tada	izađe	i	zalupi	vratima	za	sobom,	jednom	rečju,	vladao	se
tako	da	sam	pomislio	da	mu	nešto	nije	po	volji.	Ali,	ne	znajući	šta	ga
muči,	nisam	mu	nikako	mogao	pomoći.
Ubrzo	nakon	toga	uleti	u	sobu	protegljasto,	mrtvački	bledo
čeljade	dugačkih	uvojaka	koji	su	mu	pali	niz	ramena,	izbrazdana	lica
obrasla	bradom	koju	nije	brijao	nedelju	dana,	pa	zastane	kao	ukopan,
s	prstom	na	ustima,	sagnute	glave	i	tela,	kao	da	nešto	osluškuje.	Bila
je	gluva	tišina.	Ipak	je	još	osluškivao.	Tišina.	Tada	obrne	ključ	u
vratima	i	pođe	prema	meni	polako,	na	prstima,	dok	mi	se	ne	primakne
nadohvat	ruke,	pa	stane	i,	pošto	mi	časak	proučavaše	lice	sa	živim
zanimanjem,	izvadi	iz	nedara	presavijen	broj	naših	novina	i	reče:
–	Evo,	ovo	ste	vi	napisali.	Pročitajte	mi,	samo	brzo!	Olakšajte
mi	muke.	Jer	ja	patim.
Čitao	sam	naglas,	i	dok	su	mi	reći	silazile	s	usana,	video	samkako	ga	obuzima	olakšanje,	video	sam	kako	mu	napeti	mišići
popuštaju	i	teskoba	nestaje	s	lica,	a	mir	i	spokojstvo	iskradaju	se
ponad	crta,	kao	blagi	mesec	ponad	sumorne	krajine:
Gvano
4
	je	lepa	ptica,	ali	je	potrebno	mnogo	truda	da	se
uzgoji.	Ne	valja	je	uvoziti	pre	juna	ni	poste	septembra.	Zimi	je	valja
držati	na	toplom	mestu,	da	izlegne	mlade.
Očigledno	je	da	će	ove	godine	žitarice	kasno	dozreti.	Stoga
će	biti	dobro	da	ratari	počnu	izlagati	kukuruzovinu	i	saditi	heljdine
kolače	u	jutu	umesto	u	avgustu.
O	bundevama.	Te	su	bobice	omiljene	među	stanovnicima
unutrašnjeg	deia	Nove	Engleske,	koji	ih	radije	upotrebljavaju	za
pravljenje	kotača	nego	ogrozd,	i	koji	ih	isto	tako	više	vole	davati
kravama	za	hranu	nego	jagode,	jer	su	zasitnije,	a	jednako	su	dobre.
Bundeva	je	jedina	jestvina	iz	porodice	narandži	koja	uspeva	na
severu,	osim	tikve	i	jedne	ili	dve	vrste	pečuraka.	Ali	običaj	da	se	sadi	u
vrtu	ispred	kuće	s	bokorjem	izlazi	brzo	iz	mode,	jer	je	sad	opšte
prihvaćeno	mišljenje	da	bundeva	ne	vredi	mnogo	kao	senovito	drvo.
Sad	kad	nastupa	
toplo
	vreme	i	kad	se	gusani	počinju
mrestiti…”
Uzbuđeni	slušalac	skoči	na	noge	da	mi	stisne	ruku	i	reče:
–	Tako,	tako…	dosta.	Sad	znam	da	mi	nije	ništa,	jer	ste	vi	to
pročitali	baš	kao	i	ja,	od	reči	do	reči.	Ali,	čoveče,	kad	sam	jutros	prvi
put	čitao,	rekao	sam	sam	sebi,	nikad,	nikad	pre	nisam	verovao,	iako
su	mu	prijatelji	onako	strogo	držali	na	oku,	ali	sad	verujem	da	jesam
lud,	a	onda	sam	zaurlao	da	su	me	mogli	čuti	na	dve	milje,	i	pošao	da
ubijem	nekoga	-	jer,	znate,	znao	sam	da	će	do	toga	doći	kad-tad,	pa
zašto	ne	bih	odmah	počeo?	Pročitao	sam	ponovo	jedan	pasus,	da	se
uverim,	a	onda	sam	spalio	svoju	kuću	i	krenuo.	Ranio	sam	nekoliko
ljudi	i	naterao	jednoga	na	drvo,	gde	ga	mogu	dohvatiti	kad	god	hoću.
Ali	sam	pomislio	da	prvo	svratim	ovamo,	kad	već	prolazim	ovuda,	pa
da	se	potpuno	uverim,	sad	sam	se	uverio,	i	kažem	vam,	srećan	je	onaj
na	drvetu.	Sigurno	bih	ga	ubio,	na	povratku.	Zbogom,	gospodine,
zbogom,	pao	mi	je	velik	kamen	sa	srca.	Pamet	mi	je	podnela	teret
jednog	vašeg	poljoprivrednog	članka,	i	sad	znam	da	joj	ništa	više	ne
može	nauditi.	Zbogom,	gospodine!
Bilo	mi	je	pomalo	teško	pri	duši	zbog	ranjavanja	i	požara
kojima	se	taj	čovek	pozabavio,	jer	nisam	mogao	a	da	se	i	ja	donekle
ne	osećam	kriv.	Ali	ove	sam	misli	brzo	odagnao	od	sebe,	jer	je	pravi
urednik	ušao	u	sobu!	(Pomislio	sam	u	sebi:	e,	da	si	otišao	u	Egipat,kako	sam	ti	preporučio,	možda	bih	imao	priliku	da	se	uvežbam,	ali	nisi
hteo,	i	eto	ti	sad!	Nekako	sam	te	i	očekivao.)
Urednik	je	bio	nekako	tužan,	zbunjen	i	potišten.
Razgleda	krš	koji	su	ostavili	za	sobom	stari	izgrednik	i	ona
dva	mlada	ratara,	pa	reče:
–	Žalosno,	bogami,	žalosno!	Razbijena	je	bočica	lepka,	i	šest
prozora	i	pljuvačnica,	i	dva	svećnjaka.	Ali	to	nije	ono	najgore.	Ugled	je
lista	upropašćen	-	i	to,	bojim	se,	zauvek.	Istina,	nikad	nije	bila	takva
potražnja	za	listom,	i	nikad	nije	bilo	rasprodate	toliko	primeraka,	niti	se
list	vinuo	do	takve	slave;	ali	ko	želi	da	se	proslavi	ludošću,	ili	da	se
obogati	slabošću	svog	uma?	Prijatelju	moj,	časti	mi	moje,	ulica	je	puna
ljudi,	a	mnogi	sede	na	ogradama	čekajući	da	vas	barem	na	trenutak
vide,	jer	misle	da	ste	ludi.	I	nije	nikakvo	čudo,	kad	su	pročitali	vaš
uvodnik.	To	je	sramota	za	novinarstvo.	Ama,	kako	vam	je	samo	palo
na	pamet	da	možete	uređivati	ovakav	list?	Čini	se	da	nemate	ni	pojma
o	poljoprivredi.	Govorite	o	drljači	i	brazdi	kao	da	je	to	jedno	te	isto;
pričate	o	vremenu	kad	se	linjaju	krave;	i	preporučujete	da	se	pripitomi
tvor	zato	što	je	nestašan	i	što	vešto	lovi	štakore!	Vaša	napomena	da
će	morske	školjke	mirno	ležati	ako	im	se	svira,	suvišna	je	-	potpuno
suvišna.	Školjke	ništa	ne	uznemiruje.	Školjke	uvek	leže	mirno.	Školjke
nimalo	ne	haju	za	muziku.	Ama,	neka	vam	se	nebo	smiluje,	prijatelju,
da	ste	svoj	život	posvetili	studiju	neznanja,	ne	biste	mogli	s	boljim
uspehom	promovisati	nego	danas.	Nikad	nisam	video	ništa	slično.
Vaša	napomena	da	divlji	kesten	kao	trgovački	artikl	ima	sve	bolju
prođu,	naprosto	je	sračunata	na	to	da	upropasti	ovaj	list.	Molim	vas	da
napustite	službu,	i	da	odete!	Ne	treba	mi	više	odmora	-	ne	bih	mogao
da	uživam	u	njemu	i	kad	bih	ga	imao.	Pogotovo	kad	biste	vi	sedili	na
mojoj	stolici.	Neprestano	bih	strepio	šta	ćete	opet	preporučiti.	Dođe	mi
da	poludim	kad	pomislim	kako	ste	u	rubrici	“Uzgajanje	parkova”
raspravljali	o	oštrižištu.	Molim	vas,	idite!	Ništa	me	na	svetu	ne	bi	moglo
skloniti	da	pođem	opet	na	odmor.	Ah,	zašto	mi	niste	rekli	da	nemate
pojma	o	poljoprivredi?
–	Rekao	vama,	kukuruzna	stabljiko,	glavico	kupusa,	karfiolov
sine?	Prvi	put	čujem	takvu	besramnu	napomenu.	Kažem	vam	da	se
bavim	uredničkim	poslovima	četrnaeste	godine,	a	prvi	put	u	životu
čujem	da	je	čovek	morao	nešto	znati	da	bi	mogao	uređivati	novine.
Repo	jedna!	Ko	piše	pozorišne	kritike	u	drugorazrednim	novinama?
Masa	priučenih	obućara	i	apotekarskih	šegrta	koji	o	dobroj	glumi	znaju
baš	isto	toliko	koliko	ja	znam	o	dobrom	ratarstvu,	ništa	više.	Ko	piše
recenzije	o	knjigama?	Ljudi	koji	nikad	nisu	ni	jedne	napisali.	Kosastavlja	teške	uvodnike	o	finansijama?	Tipovi	koji	imaju	najviše	prilike
da	ne	nauče	ništa	o	tome.	Ko	kritikuje	ratove	s	Indijancima?	Gospoda
koja	ne	ume	razlikovati	bojni	poklič	od	vigvama,	i	koja	se	nikad	nisu
morala	takmičiti	u	brzini	s	tomahavkom,	niti	vaditi	strele	iz	nekoliko
članova	svoje	obitelji	da	bi	mogli	naložiti	logorsku	vatru.	Ko	poziva	na
trezvenjaštvo	i	diže	dreku	protiv	pijančevanja?	Oni	koji	neće	udahnuti
trezan	dah	sve	dok	ne	legnu	u	grob.	Ko	uređuje	poljoprivredne	novine,
vi	-	batato
5
?	Ljudi,	opšte	uzevši,	koji	su	propali	kao	pesnici,	kao	pisci
kriminalističkih	romana,	kao	pisci	melodrama,	kao	urednici	gradskih
vesti,	i	koji	su	na	kraju	potražili	utočište	u	poljoprivredi,	da	se
privremeno	spasu	od	sirotišta.	Vi	biste	hteli	govoriti	meni	nešto	o
novinarstvu!	Gospodine,	prošao	sam	ja	sve	to	od	Alfe	do	Omahe
6
,	i
kažem	vam,	što	manje	čovek	zna,	to	veću	buku	diže	i	to	veću	platu
može	tražiti!	Da	sam	samo	bio	neobrazovan	a	ne	kulturan,	drzak	a	ne
smeran,	sam	bog	zna	da	sam	mogao	steći	slavu	u	ovom	hladnom,
sebičnom	svetu.	Odlazim,	gospodine!	Budući	da	ste	postupili	sa	mnom
kako	ste	postupili,	potpuno	sam	voljan	da	odem.	Ali	izvršio	sam	svoju
dužnost.	Ispunio	sam	ugovor	koliko	sam	mogao.	Rekao	sam	da	ću
pobuditi	zanimanje	za	vaš	list	u	svim	slojevima	-	pa	i	jesam.	Rekao
sam	da	ću	vam	povećati	tiraž	na	dvadeset	hiljada	primeraka,	i	da	sam
imao	još	dve	nedelje	vremena,	uspeo	bih.	I	pridobio	bih	za	vas	najbolju
vrstu	čitalaca	kakvu	nijedan	poljoprivredni	list	nikad	nije	imao	-	ni
jednog	jedinog	ratara,	ni	jednog	jedinog	pojedinca	koji	bi	umeo
razlikovati	stablo	lubenice	od	breskvine	loze,	pa	da	ga	ubijete!	Vi
gubite	ovim	raskidom,	a	ne	ja,	domaća	rabarbaro!	Adios.
I	odoh.
1870.PRIČA	O	ZLOBNOM	DEČAKU
Bio	jednom	neki	zlobni	dečak	koji	se	zvao	Džim	-	iako	ćete,
ako	budete	dobro	pazili,	opaziti	da	se	zlobni	dečaci	u	vašim	knjigama
iz	veronauke	gotovo	uvek	zovu	Džems.	Čudno	je,	ali	istinito,	da	se
ovaj	zvao	Džim.
On	nije	imao	ni	bolesnu	majku	-	bolesnu	majku	koja	je
pobožna,	i	imao	sušicu,	i	koja	bi	najradije	legla	u	grob	i	upokojila	se,
samo	kad	ne	bi	toliko	volela	svog	dečaka,	i	kad	se	ne	bi	bojala	da	bi
svet	mogao	biti	okrutan	i	hladan	prema	njemu	kad	nje	više	ne	bude.
Većina	se	zlobnih	dečaka	u	knjigama	iz	veronauke	zovu	Džems	i	imaju
bolesne	majke	koje	ih	uče:	“Ja	sad	na	počinak	idem…“	i	tako	dalje,	i
uspavljuju	ih	nežnim,	turobnim	glasovima,	pa	ih	poljube	pre	spavanja	i
kleknu	kraj	postelje	i	plaču.	Ali	s	ovim	dečakom	nije	bilo	tako.	Zvao	se
Džim	i	majci	nije	bilo	ništa	-	nije	imala	sušicu	ni	štogod	slično.	Bila	je
pre	snažna	nego	slaba,	a	nije	bila	ni	pobožna;	štaviše,	nije	bila
zabrinuta	za	Džima.	Rekla	je	da	ne	bi	bila	velika	šteta	da	slomi	vrat.
Uvek	bi	ga	istukla	pre	spavanja	i	nikad	ga	ne	bi	poljubila;	naprotiv,
išćuškala	bi	ga	kad	god	se	spremala	da	ode.
Jednom	je	taj	zlobni	dečak	ukrao	ključ	od	smočnice	-	uvukao
se	u	nju	i	najeo	se	pekmeza,	pa	je	napunio	teglu	katranom	da	majka
ne	bi	ništa	primetila;	ali	ga	nije	iznenada	obuzeo	strašan	osećaj	i	ništa
mu	nije	prišapnulo:	“Smem	li	ja	biti	neposlušan	prema	majci?	Nije	li
greh	ovo	što	sam	uradio?	Šta	se	događa	zlobnim	dečacima	koji	pojedu
pekmez	svojih	dobrih,	dragih	majki?”	i	onda	nije	sasvim	sam	kleknuo,
ni	obećao	da	više	nikad	neće	biti	nevaljao,	ni	ustao	lakog,	blaženog
srca,	ni	ispričao	sve	majci,	niti	je	zamolio	za	oproštenje,	niti	ga	je	ona
blagoslovila	sa	suzama	ponosa	i	zahvalnosti	u	očima.	Nije,	tako	biva
sa	svim	drugim	zlobnim	dečacima	u	knjigama;	ali,	začudo,	s	ovim
Džimom	nije	bilo	tako.	On	je	pojeo	onaj	pekmez	i	rekao	da	je	bio
odličan,	onako	grešno,	nepristojno	kako	je	umeo;	pa	je	usuo	katrana	i
rekao	da	je	i	to	odlično,	i	nasmejao	se	i	pripomenuo	“da	će	stara
skočiti	i	zafrktati	ko	konj”	kad	otkrije;	a	kad	je	zaista	otkrila,	tvrdio	je	da
nema	pojma	ko	je	to	učinio,	pa	ga	je	ona	pošteno	išibala,	a	on	je	samo
plakao.	Sve	je	kod	tog	dečaka	bilo	čudno	-	sve	je	kod	njega	ispadalo
drugačije	nego	kod	drugih	zlobnih	Džemsova	u	knjigama.
Jednom	se	popeo	na	jabuku	farmera	Akorna
7
	da	kradejabuke,	a	grana	nije	pukla,	niti	je	on	pao	i	slomio	ruku,	niti	ga	je
rastrgao	farmerov	veliki	pas,	niti	je	onda	sedmice	i	sedmice	čamio	u
bolesničkoj	postelji,	niti	se	pokajao	i	popravio.	Ne,	nije;	nakrao	je
jabuka	koliko	ga	je	bila	volja	i	sišao	s	drveta	živ	i	zdrav;	i	spremno	je
dočekao	psa	i	udario	ga	komadom	opeke	kad	je	došao	da	ga	rastrga.
Bilo	je	to	vrlo	čudno	-	nikad	se	nije	ništa	takvo	dogodilo	u	onim	blagim
knjižicama	s	koricama	mramorne	boje,	i	sa	slikama	ljudi	u	frakovima	i
sa	zvonolikim	šeširima	na	glavi,	i	u	pantalonama	kratkih	nogavica	i
žena	sa	strukovima	ispod	miški	i	bez	krinolina.	Ništa	takvo	nema	ni	u
jednoj	knjizi	iz	veronauke.
Jednom	je	ukrao	učitelju	perorez,	a	kad	se	uplašio	da	će	ga
otkriti	i	išibati,	turnuo	ga	je	u	kapu	Džordža	Vilsona	-	sina	sirote
udovice	Vilsonke,	vrlog	dečaka,	najboljeg	dečaka	u	selu	koji	je	uvek
slušao	majku,	i	nikad	nije	slagao,	i	voleo	je	školu,	i	bio	lud	za
veronaukom.	I	kad	je	nož	ispao	iz	kape,	a	jadni	Džordž	oborio	glavu	i
pocrveneo,	kao	da	je	svestan	svoje	krivice,	pa	kad	ga	je	ojađeni	učitelj
izgrdio	zbog	krađe	i	baš	se	spremao	da	spusti	šibu	na	njegova
uzdrhtala	ramena,	nije	se	iznenada	među	njima	pojavio	sedi,
neverovatni	mirovni	sudija,	niti	zauzeo	pozu	i	rekao:	-	Poštedite	tog
plemenitog	dečaka	-	eno	gde	se	krije	krivac!	Ja	sam	prolazio	pored
škole	za	vreme	odmora	i,	neviđen,	video	sam	kako	je	izvršena	krađa.	-
I	onda	Džima	nisu	izbatinali,	niti	je	časni	sudija	održao	ganutoj	školi
propoved,	niti	uhvatio	Džordža	za	ruku	i	rekao	da	takav	dečak
zaslužuje	svaku	pohvalu,	niti	mu	je	tada	rekao	da	dođe	u	njegov	dom,
da	mu	mete	kancelariju,	i	loži	peći,	i	obavlja	poslove	u	mestu,	i	seče
drva,	i	studira	pravo,	i	pomaže	njegovoj	ženi	u	kući,	a	inače	se	igra,	i
dobiva	četrdeset	centi	mesečno,	i	srećan	je.	Nije;	tako	bi	se	dogodilo	u
knjigama,	ali	sa	Džimom	nije	bilo	tako.	Nikakav	blesavi	dosadni	stari
sudija	nije	navratio	da	pravi	neprilike,	pa	je	uzorni	dečak	izvukao
batine,	što	je	Džimu	bilo	drago	jer,	znate,	Džim	nije	trpeo	vrle	dečake.
Džim	je	rekao	da	“njemu	puca	prsluk	za	njih,	mamine	maze.“	Tako	je
prostački	govorio	taj	zlobni,	napušteni	dečak.
Ali	je	najčudniji	događaj	koji	je	Džim	ikad	doživeo	bio	kad	je
pošao	na	veslanje	u	nedelju	i	nije	se	utopio,	i	drugi	put	kad	ga	je
zateklo	nevreme	napolju	dok	je	lovio	ribu,	a	nije	ga	udario	grom.	Jer,
možete	gledati	i	gledati	u	sve	knjige	iz	veronauka	odsad	pa	do	Božića,
a	da	nikad	nećete	naići	na	tako	nešto.	Ne,	nećete;	naći	ćete	da	se	svi
zlobni	dečaci	koji	idu	na	veslanje	u	nedelju	neizostavno	utapaju,	i	da
sve	zlobne	dečake	koje	zatekne	nevreme	napolju	dok	nedeljom	love
ribu	neizostavno	pogodi	grom.	Čamci	u	kojima	se	nalaze	zlobni	dečaci
uvek	se	nedeljom	prevrću,	i	uvek	vlada	nevreme	kad	zlobni	dečaci	nadan	gospodnji	love	ribu.	Kako	se	taj	Džim	izvukao,	nije	mi	jasno.
Taj	Džim	je	bio	kao	začaran	-	tako	je	valjda	bilo.	Ništa	mu	nije
moglo	nauditi.	Čak	je	slonu	u	menažeriji	dao	prstovet	burmuta,	a	slon
mu	nije	surlom	otkinuo	glavu.	Premetao	je	po	kredencu	tražeći
metvičino	ulje,	a	nije	se	zabunio	i	popio	vodoničnu	kiselinu.	Ukrao	je
ocu	pušku	i	pošao	u	lov	na	dan	gospodnji,	a	nije	razneo	sebi	tri-četiri
prsta	na	ruci.	Udario	je	svoju	malu	sestru	šakom	u	slepoočnicu	kad	se
razljutio,	a	ona	nije	venula	u	mukama	za	dugih	letnih	dana,	niti	je
umrla	s	nežnim	recima	praštanja	na	usnama,	što	bi	udvostručilo	bol
njegovog	slomljenog	srca.	Nije,	ona	je	to	prebolela.	On	je	naposletku
pobegao	i	postao	mornar,	ali	se	nije	vratio	i	obreo	tužan	i	osamljen	na
svetu	jer	su	njegovi	najmiliji	snivali	večni	sanak	u	mirnom	groblju,	a
dom	se	njegova	detinjstva,	obrastao	vinovom	lozom,	urušio	i	propao.
Ne,	nije,	vratio	se	kući	pijan	kao	zemlja	i	najpre	se	obreo	u	policijskoj
stanici.
I	odrastao	je,	i	oženio	se,	i	osnovao	veliku	porodicu,	i	jedne
im	noći	svima	sekirom	prosuo	mozak,	i	obogatio	se	svakojakim
prevarama	i	gadarijama;	i	sad	je	najgadnija	i	najopakija	hulja	u	svom
rodnom	selu,	a	svi	ga	poštuju	i	član	je	zakonodavne	skupštine.
Eto,	vidite,	nikad	nije	bilo	u	knjigama	iz	veronauke	takvog
zločestog	Džemsa	koji	bi	bio	tako	srećne	ruke	kao	što	je	bio	taj	grešni,
začarani	Džim.
1865.PRIČA	O	DOBROM	DEČAKU
Jednom	bio	jedan	dobar	dečak	koji	se	zvao	Džekob	Blivens.
Uvek	je	slušao	roditelje,	ma	koliko	besmisleni	i	nerazumni	bili	njihovi
zahtevi;	i	uvek	je	učio	iz	svoje	knjige,	i	nikad	nije	zakasnio	na
veronauku	u	nedelju.	Ne	bi	izostao	iz	škole	čak	ni	kad	bi	mu	zdrava
pamet	govorila	da	je	to	najbolje	što	može	učiniti.	Ni	jedan	od	drugih
dečaka	nije	nikad	mogao	da	shvati	tog	dečaka,	tako	se	čudno	vladao.
Nikad	nije	lagao,	ma	koliko	to	bilo	korisno.	Naprosto	bi	rekao	da	se	ne
sme	lagati,	i	to	mu	je	bilo	dovoljno.	A	bio	je	toliko	pošten	da	je	bio
upravo	smešan.	Čudnovato	ponašanje	toga	Džekoba	nadilazilo	je	sva
shvatanja.	Ne	bi	se	igrao	u	nedelju,	ne	bi	pljačkao	ptičja	gnezda,	ne	bi
davao	vruće	novčiće	majmunima	verglaša;	činilo	se	da	ga	ne	zanima
nikakva	razumna	zabava.	Stoga	su	drugi	dečaci	pokušavali	da	to
odgonetnu	i	da	ga	nekako	shvate,	ali	nisu	mogli	izvesti	nikakav
pametan	zaključak.	Kako	sam	već	rekao,	samo	su	mogli	stvoriti	sebi
nekakvu	nejasnu	predstavu	da	nije	“normalan”,	pa	su	ga	zato	uzeli	pod
svoju	zaštitu	i	nikad	nisu	dopuštali	da	mu	se	učini	štogod	nažao.
Taj	je	dobri	dečak	pročitao	sve	knjige	iz	veronauke;	u	njima	je
najviše	uživao.	U	tome	je	bila	sva	tajna.	On	je	verovao	u	dobre	dečake
koje	opisuju	u	knjigama	iz	veronauke;	slepo	im	je	verovao.	Žudeo	je	da
jednom	naiđe	u	životu	na	jednoga	od	njih.	Oni	su	svi	pomrli	pre	njega,
valjda.	Kad	god	je	čitao	o	nekom	izvanredno	dobrom	dečaku,	brzo	bi
pogledao	kraj	knjige	da	vidi	šta	se	dogodilo	s	njim,	jer	bi	rado	putovao
na	hiljade	milja	da	ga	vidi;	ali	to	je	bilo	uzalud;	taj	bi	dobri	dečak	uvek
umro	u	poslednjem	poglavlju,	i	tu	bi	bila	slika	sprovoda	sa	svom
njegovom	rodbinom	i	decom	koja	su	učila	veronauku	s	njim,	i	koja	su
stajala	oko	groba	u	pantalonama	što	su	bile	prekratke,	i	s	kapama	što
su	bile	prevelike,	i	svi	su	plakali	držeći	u	rukama	maramice	u	kojima	je
bilo	po	metar	i	po	tkanine.	Tako	mu	je	uvek	namera	bila	osujećena.
Nikad	nije	mogao	da	vidi	ni	jednog	od	tih	dobrih	dečaka	jer	su	uvek
umirali	u	poslednjem	poglavlju.
Džekob	je	imao	plemenitu	težnju	da	uđe	u	jednu	od	tih	knjiga
iz	veronauke.	Hteo	je	da	uđe,	sa	slikama	koje	bi	ga	prikazivale	kako
slavno	odbija	da	laže	majci,	i	kako	ona	plače	od	radosti	zbog	toga;	i	sa
slikama	koje	bi	prikazivale	kako	on	stoji	na	pragu	i	daje	novčić	bednoj
prosjakinji	sa	šestoro	dece	i	kaže	joj	neka	ga	slobodno	potroši,	ali
neka	ne	bude	rasipna	jer	je	rasipnost	greh;	i	sa	slikama	na	kojima	bion	velikodušno	odbijao	da	oda	zlobnog	dečaka,	koji	ga	je	uvek	čekao
u	zasedi	iza	ugla	kad	bi	se	vraćao	iz	škole,	i	koji	ga	je	mlatio	letvom	po
glavi	pa	ga	gonio	do	kuće	pocikujući	uz	put	“ijuju!“	Takva	je	bila	težnja
mladoga	Džekoba	Blivensa.	Želeo	je	da	uđe	u	jednu	od	tih	knjiga	iz
veronauke.	Katkad	bi	mu	bilo	malo	nelagodno	kad	bi	pomislio	da	dobri
dečaci	uvek	umiru.	On	je,	znate,	rado	živeo,	a	to	je	bilo	najnezgodnije
u	sudbini	dečaka	iz	knjiga	veronauke.	Znao	je	da	je	štetno	po	zdravlje
biti	dobar.	Znao	je	da	je	kobnije	od	sušice	biti	natprirodno	dobar	kakvi
su	dečaci	iz	knjiga;	znao	je	da	ni	jedan	od	njih	nije	to	mogao	dugo
izdržati,	i	mučila	ga	je	pomisao	da	nikad	neće	videti	knjigu,	ako	ga	i
metnu	u	nju,	ili	čak	ako	je	izdaju	pre	nego	što	umre,	da	neće	biti
popularan	bez	slike	njegovog	sprovoda	na	kraju.	Kakva	bi	to	bila
knjiga	iz	veronauke	kad	ne	bi	u	njoj	pisalo	kakav	je	savet	dao
meštanima	na	samrti?	Tako	je	na	kraju,	dakako,	morao	odlučiti	da
učini	što	može	u	tim	prilikama	-	da	živi	pravedno	i	istraje	dokle	god
može,	te	da	ima	predsmrtni	govor	potpuno	spreman	kad	mu	dođe
vreme.
Ali	nekako	ništa	nije	nikad	išlo	od	ruke	tom	dobrom	dečaku;
ništa	nije	nikad	ispalo	onako	kako	je	ispadalo	dobrim	dečacima	u
knjigama.	Njima	je	uvek	bilo	lepo,	a	zlobni	su	dečaci	lomili	noge;	ali	u
njegovom	slučaju	nešto	je	negde	škripalo,	sve	se	događalo	upravo
obratno.	Kad	je	zatekao	Džima	Blejka	kako	krade	jabuke	i	pošao	pod
drvo	da	mu	čita	o	zlobnom	dečaku	koji	je	pao	sa	susedove	jabuke	i
slomio	ruku,	Džim	je	takođe	pao	s	drveta,	ali	je	pao	na	njega	i	slomio
njemu
	ruku,	a	Džimu	nije	bilo	ništa.	Džekob	nije	to	mogao	da	razume.
U	knjigama	nije	bilo	ničega	što	bi	bilo	nalik	na	to.
Jednom,	kad	su	neki	zlobni	dečaci	gurnuli	slepca	u	blato,	a
Džekob	mu	pritrčao	da	mu	pomogne	i	primi	blagoslov	od	njega,	slepac
ga	uopšte	nije	blagoslovio	nego	ga	je	odalamio	štapom	po	glavi	i	rekao
neka	ga	samo	opet	gurne,	pa	neka	se	onda	samo	pretvara	da	mu
pomaže	ustati.	To	se	nije	slagalo	ni	s	jednom	od	onih	knjiga.	Džekob	ih
je	sve	pregledao	da	se	uveri.
Nešto	što	je	Džekob	oduvek	želeo	da	učini	bilo	je	da	nađe
hromog	psa	koji	nema	gde	da	se	skloni,	i	koji	je	gladan	i	progonjen,	pa
da	ga	dovede	kući	i	da	ga	mazi	i	stekne	večnu	zahvalnost	toga	psa.	I
napokon	je	našao	takvog	psa	i	bio	srećan;	i	doveo	ga	kući	i	nahranio,
ali	kad	ga	je	hteo	pomilovati,	pas	je	skočio	na	njega	i	razderao	sve	što
je	bilo	na	njemu,	osim	prednjica,	te	načinio	od	njega	čudnovatu	priliku.
On	je	pogledao	šta	stručnjaci	kažu	o	tome,	ali	nije	mogao	ništa
razumeti.	Taj	je	pas	bio	iste	pasmine	kao	i	oni	u	knjigama,	ali	jepostupio	sasvim	drugačije.	Što	god	bi	taj	dečak	pokušao	da	učini,
zapao	bi	u	nevolju.	Oni	isti	postupci	za	koje	bi	dečaci	u	knjigama	bili
nagrađivani,	pokazali	bi	se	kao	postupci	koje	se	nipošto	nije	isplatilo
da	čini.
Jednom	u	nedelju,	kad	je	išao	na	veronauku,	video	je	neke
zlobne	dečake	kako	prolaze	na	jedrenje.	Zgrozio	se	jer	je	znao	iz
svojih	knjiga	da	se	dečaci	koji	u	nedelju	idu	na	jedrenje	svakako
moraju	utopiti.	Stoga	je	požurio	na	splavu	da	ih	upozori,	ali	se	jedan
trupac	okrenuo	pod	njim	i	on	je	pao	u	reku.	Neki	ga	je	čovek	prilično
brzo	izvukao,	a	lekar	mu	je	ispumpao	vodu	iz	želuca	i	povratio	mu	dah
svojim	mehom,	ali	se	dečak	prehladio	i	odležao	devet	sedmica	u
postelji.	Ali	najzagonetnije	je	od	svega	bilo	to	da	je	zlobnim	dečacima
bilo	celog	dana	lepo	i	da	su	stigli	kući	živi	i	zdravi,	što	je	bilo	pravo
čudo.	Džekob	Blivens	je	rekao	da	u	knjigama	nema	ničega	što	bi	bilo
nalik	na	to.	Bio	je	preneražen.
Kad	se	oporavio,	bio	je	ponešto	obeshrabren,	ali	je	odlučio	da
i	dalje	istraje.	Znao	je	da	njegovi	dotadašnji	doživljaji	neće	biti	dovoljni
da	uđe	u	knjigu,	ali	još	nije	bio	navršio	onoliko	godina	koliko	je
potrebno	za	dobre	dečake,	pa	se	nadao	da	će	još	pisati	o	njemu	ako
bude	izgurao	do	kraja	svog	roka.	Bude	li	sve	zatajilo,	imao	je	svoj
predsmrtni	govor	u	koji	se	mogao	pouzdati.
Pogledao	je	šta	kažu	stručnjaci,	i	utvrdio	da	je	vreme	da	se
ukrca	na	kakav	brod	kao	mali.	Otišao	je	jednom	brodskom	kapetanu	i
zatražio	posao,	a	kad	ga	je	kapetan	upitao	za	preporuke,	ponosno	je
izvadio	knjižicu	i	pokazao	mu	reči:	“Džekobu	Blivensu	od	njegovog
odanog	učitelja.”	Ali	kapetan	je	bio	grub,	prost	čovek	pa	je	rekao:
“Ama,	do	vraga	i	to!	To	nije	nikakav	dokaz	da	znaš	prati	suđe	ili	ribati
pod.	Ne	trebam	te.“	Ovo	je	svakako	bio	najneobičniji	događaj	koji	se
ikad	dogodio	Džekobu	u	celom	njegovom	životu.	Učiteljeva	bi	pohvala
na	knjižici	uvek	budila	najnežnije	osećaje	brodskih	kapetana	i	utirala
put	svim	počastima	i	uslugama	koje	su	oni	mogli	iskazati	-tako	je	uvek
bilo	u	svim	knjigama	koje	je	on	čitao.	Jedva	je	mogao	da	veruje	svojim
očima	i	ušima.
Tom	dečaku	nije	nikad	bilo	lako.	Nikad	se	ništa	nije	dogodilo
kako	piše	u	knjigama.	Napokon,	jednog	dana,	dok	je	švrljao	u	potrazi
za	zlobnim	dečacima	da	ih	opomene,	našao	je	mnogo	njih	u	bivšoj
talionici	kako	se	spremaju	da	se	našale	sa	petnaestak	pasa,	koje	su
povezali	u	dugačak	niz	i	baš	hteli	da	ih	ukrase	praznim	limenkama	od
nitroglicerina,	vežući	ih	psima	za	repove.	Džekob	je	bio	dirnut	do	srca.
Seo	je	na	jednu	limenku	(jer	on	nikad	nije	gledao	je	li	što	masno	kad	jedužnost	bila	pred	njim),	uhvatio	čelnog	psa	za	ogrlicu	i	upro	prekoran
pogled	u	opakog	Toma	Džonsa.	Ali	baš	u	tom	času	naiđe	gradski
odbornik	Mek	Velter,	besan	kao	ris.	Svi	se	zlobni	dečaci	razbežaše,	ali
Džekob	Blivens,	svestan	svoje	nedužnosti,	ustade	i	započe	jedan	od
onih	uzvišenih	malih	govora	iz	veronaučnih	knjiga	koji	uvek	počinju	sa:
“Oh,	gospodine!”	-	bez	ikakvog	obzira	na	činjenicu	da	nijedan	dečak,	ni
dobar	ni	zloban,	nikad	ne	počinje	da	govori	tim	recima:	“Oh,
gospodine!”	Ali	gradski	odbornik	nije	ni	čekao	da	sasluša	ostalo.
Ščepao	je	Džekoba	Blivensa	za	uho	i	okrenuo	ga,	pa	ga	dlanom	opalio
po	turu,	i	u	tili	čas	dobri	dečak	je	izleteo	kroz	krov	i	vinuo	se	prema
suncu	s	ostacima	onih	petnaestak	pasa	što	bejahu	nanizani	za	njim
kao	zmajev	rep.	Nije	ostalo	ni	traga	na	licu	zemlje	ni	od	onog
odbornika	ni	od	bivše	talionice;	a	što	se	tiče	Džekoba	Blivensa,	on
uopšte	nije	imao	prilike	da	održi	svoj	poslednji	predsmrtni	govor	s
kojim	je	imao	onoliko	muke	da	ga	sastavi,	osim	ako	ga	nije	održao
pticama;	jer,	iako	je	glavnina	njegovog	tela	lepo	pala	na	vrh	drveta	u
susednom	okrugu,	ostatak	su	podelile	četiri	opštine,	pa	su	morali
izvršiti	pet	istraga	da	utvrde	je	li	mrtav	ili	nije,	i	kako	se	to	dogodilo.
Verovatno	niste	nikad	videli	tako	rasutog	dečaka
8
.
Tako	je	poginuo	dobri	dečak	koji	je	učinio	sve	što	je	mogao,
ali	nije	svršio	onako	kako	piše	u	knjigama.	Svi	dečaci	koji	su	radili	kao
on	uspeli	su,	osim	njega.	Njegov	je	slučaj	uistinu	neobičan.	Po	svoj
prilici,	neće	nikad	ni	biti	razjašnjen.
1870.
		EDVARD	MAJLS	I	DŽORDŽ	BENTON
Ta	dvojica	bila	su	nekakav	dalek	rod	-	u	sedmom	kolenu	ili
tako	nekako.	Dok	su	još	bili	dojenčad,	osiroteli	su	pa	su	ih	posvojili
Brantovi,	bračni	par	bez	dece,	koji	ih	brzo	zamilovaše.	Brantovi	uvek
govorahu:	“Budi	čedan,	pošten,	trezan,	marljiv	i	pažljiv	prema	drugima,
pa	ti	je	uspeh	u	životu	zagarantovan”.	Deca	su	čula	te	reči	nekoliko
hiljada	puta	pre	nego	što	su	ih	razumela;	znali	su	ih	sami	izgovoriti
mnogo	pre	nego	što	su	znali	izmoliti	očenaš;	bile	su	ispisane	iznad
vrata	dečje	sobe	i	bile	su	po	svoj	prilici	prve	reči	koje	su	naučili	čitati.
Bilo	je	suđeno	da	postanu	čvrsto	načelo	u	životu	Edvarda	Majlsa.
Ponekad	bi	Brantovi	izmenili	ponešto	tekst	te	bi	rekli:	“Budi	čedan,
pošten,	trezan,	marljiv	i	pažljiv,	pa	ti	nikad	neće	nedostajati	priljatelji”.
Mališan	Majls	bio	je	radost	svekolike	okoline.	Kad	je	hteo
slatkiše	a	nije	ih	mogao	dobiti,	poslušao	bi	razum	i	umirio	se.	Kad	je
mališan	Benton	hteo	slatkiše,	plakao	je	dok	ih	ne	bi	dobio.	Mališan
Majls	pazio	je	na	svoje	igračke;	mališan	Benton	uvek	bi	za	kratko
vreme	uništio	svoje	igračke,	a	onda	bi	bio	toliko	neugodan	i	nesnosan
da	bi	malog	Edvarda,	da	bude	mir	u	kući,	nagovorili	da	mu	prepusti
svoje	igračke.
Kad	su	deca	bila	ponarasla,	Džordži	ih	je	stajao	mnogo
novaca	zbog	ovoga:	nije	čuvao	odeću;	stoga	se	često	šepurio	u	novoj
odeći,	što	nije	radio	Edi.	Dečaci	su	brzo	rasli.	Edi	je	bio	izvor	sve	veće
radosti,	a	Džordži	sve	veće	brige.	Kad	bi	Edi	nešto	zamolio,	uvek	je
bilo	dovoljno	reći:	“Ja	bih	više	voleo	kad	ne	bi	to	radio”	-	misleći	na
kupanje,	klizanje,	izlete,	branje	jagoda,	cirkusiranje	i	sve	ono	u	čemu
dečaci	uživaju.	Ali	nikakav	odgovor	nije	bio	dovoljan	Džordžiju;	valjalo
mu	je	učiniti	po	volji	ili	bi	on	sam	učinio	što	ga	je	bila	volja.	Naravno,
nijedan	drugi	dečak	nije	se	toliko	kupao,	klizao,	brao	jagode	i	tako
dalje,	koliko	on,	nijednom	drugom	dečaku	nije	bilo	tako	lepo.	Dobri
Brantovi	nisu	dopuštali	dečacima	da	se	leti	igraju	napolju	posle	devet
sati	uveče;	u	to	su	ih	vreme	slali	na	spavanje;	Edi	je	pošteno	ostajao,
ali	bi	se	Džordži	obično	iskrao	kroz	prozor	oko	deset	sati	i	zabavljao	se
do	ponoći.	Činilo	se	da	je	nemoguće	odučiti	Džordžija	od	te	loše
navike.	Ipak,	Brantovi	su	na	kraju	uspeli,	pridobivši	ga	jabukama	i
slatkišima	da	ostane	u	kući.	Dobri	Brantovi	posvećivali	su	sve	svoje
vreme	i	svu	svoju	pažnju	uzaludnim	pokušajima	da	poprave	Džordžija;
govorili	su,	sa	suzama	zahvalnicama	u	očima,	da	se	za	Edija	uopštene	moraju	brinuti,	jer	on	je	tako	dobar,	tako	pažljiv	i	u	svemu	tako
savršen.
Uskoro	su	dečaci	uzrasti	za	posao	pa	su	ih	dali	na
školovanje:	Edvard	je	pošao	dobrovoljno,	Džordža	su	morali
nagovarati	i	podmićivati.	Edvard	je	radio	svojski	i	savesno	pa	nije	više
bio	na	teretu	dobrim	Brantovima,	oni	su	ga	hvalili,	a	isto	tako	i	njegov
gazda,	ali	je	Džordž	pobegao	pa	je	gospodina	Branta	stajalo	i	novaca	i
truda	da	ga	uhvati	i	vrati	na	posao.	Uskoro	je	opet	pobegao	-	još	više
novaca	i	truda!	Pobegao	je	i	po	treći	put	-	i	ukrao	nekoliko	sitnica	i
poneo	ih	sa	sobom.	Nove	brige	i	trošak	gospodinu	Brantu;	osim	toga,
jedva	je	uspeo	nagovoriti	gazdu	da	ne	tuži	mladića	zbog	krađe.
Edvard	je	i	dalje	postojano	radio	pa	je	s	vremenom	postao
punopravan	ortak	u	poslu	svoga	gazde.	Džordž	se	nije	popravio;
nežna	srca	njegovih	ostarelih	dobročinitelja	bila	su	neprekidno	puna
briga,	a	ruke	pune	svakojakih	poslova	da	ga	sačuvaju	od	propasti.
Edvard	se,	još	u	detinjstvu,	zanimao	za	veronauku,	debatna	društva,
dobrotvorne	misionarske	akcije,	organizacije	za	borbu	protiv	pušenja,
udruženja	za	borbu	protiv	svetogrđa	i	sve	slične	ustanove;	kad	je
odrastao,	bio	je	tih	ali	ustrajan	i	pouzdan	podupirač	crkve,
antialkoholičarskih	društava	i	svih	pokreta	koji	se	trude	da	pomognu	i
uzdignu	ljude.	O	tome	se	nije	ništa	pričalo	niti	se	na	to	obaziralo	-	jer	to
je	bila	njegova	“prirodna	sklonost”.
Najzad	su	stari	umrli.	Oporuka	je	svedočila	koliko	su	se
nežno	dičili	Edvardom,	ali	sav	njihov	neznatni	imetak	ostavljala	je
Džordžu	-	jer	ga	“on	treba”,	a	“zahvaljujući	podašnoj	Providnosti”,
Edvard	ga	ne	treba.	Imetak	je	Džordž	nasledio	pod	jednim	uslovom:
da	njime	isplati	Edvardovog	ortaka;	inače	imetak	prelazi	u	ruke
dobrotvorne	organizacije	zvane	“Društvo	prijatelja	zatvorenika.”	Stari
su	ostavili	pismo	u	kojemu	su	molili	svog	dragog	sina	Edvarda	da	ih
zameni	i	pazi	na	Džordža,	da	mu	pomaže	i	štiti	ga	kako	su	oni	činili.
Edvard	je	pokorno	pristao	pa	se	Džordž	udružio	s	njim.	On
nije	bio	vredan	ortak:	već	je	odranije	naginjao	piću,	a	sad	je	postao
prava	pijanica	-	tu	su	činjenicu	neugodno	potvrđivali	njegova	podbulost
i	oči.	Edvard	se	od	nekog	vremena	udvarao	dražesnoj	devojci	blage
naravi.	Silno	su	se	voleli	i…	Ali	tada	je	Džordž	stao	da	progoni	devojku
suzama	i	preklinjanjima,	pa	je	ona	napokon	došla	sva	uplakana
Edvardu	i	rekla	da	joj	je	jasno	šta	joj	je	uzvišena	i	sveta	dužnost	-	ne
srne	dopustiti	da	se	tu	umešaju	njene	sebične	želje:	mora	poći	za
“sirotog	Džordža”	i	“popravi	ga.”	Pući	će	joj	srce,	zna	da	hoće,	i	tako
dalje,	ali	dužnost	je	dužnost.	Tako	je	pošla	za	Džordža,	a	Edvardusamo	što	nije	puklo	srce,	isto	kao	i	njoj.	Međutim,	Edvard	se	oporavio	i
oženio	drugom	devojkom,	koja	je	takođe	bila	vrlo	čestita.
Obe	su	porodice	dobile	decu.	Meri	je	činila	sve	što	je	mogla
da	popravi	svog	muža,	ali	je	obaveza	bila	prevelika.	Džordž	je	i	dalje
pio	i	uskoro	je	počeo	divljački	zlostavljati	nju	i	mališane.	Mnogo	se
dobrih	ljudi	borilo	da	spase	Džordža	-	oni	su	se	zapravo	neprestano
borili	-	ali	je	on	mirno	primao	njihov	trud,	kao	da	mu	pripada	i	kao	da	je
to	njihova	dužnost,	i	nije	bivao	ništa	bolji.	Uskoro	se	odao	još	jednom
poroku	-	potajnom	kockanju.	Zadužio	se	preko	glave;	uzajmljivao	je
novac	na	račun	radnje,	krijući	to	od	drugih	ljudi,	i	služio	se	tom
metodom	tako	mnogo	i	tako	uspešno	da	je	jednog	jutra	šerif	zaplenio
preduzeće,	a	oba	su	rođaka	ostala	bez	prebijene	pare.
Prilike	su	bile	teške,	i	još	su	se	pogoršale.	Edvard	se	sa
svojom	porodicom	preselio	u	potkrovlje	i	lutao	ulicama	dan	i	noć
tražeći	posao.	Molio	je	da	mu	daju	posao,	ali	ga	zaista	nije	bilo.
Začudio	se	kako	je	brzo	postao	nepoželjan;	začudio	se	i	uvredio	kako
je	brzo	oslabilo	i	izgubilo	se	ono	nekadašnje	zanimanje	koje	su	ljudi
pokazivali	prema	njemu.	Ipak,	on	mora	naći	posao;	zato	je	progutao
svoj	jad	i	dalje	ga	mučno	tražio.	Najzad	je	našao	posao:	da	nosi	na
tragljama	cigle	uz	lestve,	pa	je	bio	srećan	čovek;	ali	nakon	toga	niko
ga	više	nije	poznavao	ni	mario	za	njega.	Nije	više	mogao	da	izvršava
svoje	dužnosti	u	različitim	dobrotvornim	ustanovama,	te	je	morao
podnositi	teške	muke	gledajući	kako	ga,	na	njegovu	sramotu,	brišu	iz
članstva.
Ali	što	se	brže	Edvard	gubio	iz	očiju	i	zanimanja	javnosti,	to	je
brže	Džordž	rastao	u	njima.	Jednog	su	ga	jutra	našli,	odrpana	i	pijana,
u	jarku.	Jedna	članica	“Ženskog	utočišta	za	alkoholičare”	izvukla	ga	je,
uhvatila	za	ruku,	sakupila	priloge	za	njega,	držala	ga	u	treznom	stanju
celu	sedmicu	a	onda	mu	našla	zaposlenje.	O	tom	je	pisalo	u
novinama.
Jadnik	je	tako	privukao	opštu	pažnju,	pa	su	se	mnogi	ljudi
odazvali	i	pomogli	mu	svojom	potporom	i	pomoći	da	se	popravi.	Dva
meseca	nije	popio	ni	kapi,	i	za	to	je	vreme	bio	miljenik	svih	dobričina.
Tada	je	pao	-	u	jarak;	i	nastane	opšta	žalost	i	kuknjava.	Ali	plemenito
sestrinstvo	ga	je	opet	spasilo.	Očistili	su	ga,	nahranili,	naslušali	se
turobne	muzike	njegovog	kajanja	i	našli	mu	opet	zaposlenje.	O	tome	je
takođe	pisalo	u	novinama,	pa	je	grad	lio	suze	radosnice	što	se	ponovo
popravila	jadna	zver	i	žilava	žrtva	kobne	kapljice.	Priređeno	je
veličanstveno	slavlje	trezvenjaka	i	nakon	nekoliko	zanosnih	govora
predsednik	je	značajno	rekao:	“Sad	ćemo	upisati	nove	članove;	amislim	da	je	na	redu	prizor	koji	mnogi	od	prisutnih	neće	moći	gledati
suvih	očiju.”	Nastade	napeta	pauza,	a	onda	stupi	na	podijum	i	potpisa
obavezu	Džordž	Benton,	praćen	četom	članica	“Ženskog	utočišta”	s
crvenim	ešarpama.	Vazduhom	se	prolomi	pljesak,	i	svi	plakahu	od
radosti.	Kad	se	sastanak	završio,	svi	su	stiskali	ruku	novom
obraćeniku,	sutradan	mu	je	povećana	plata,	on	je	bio	glavni	predmet
razgovora	u	gradu	i	junak	dana.	O	tome	je	opet	pisalo	u	novinama.
Džordž	Benton	posrtao	je	redovno	svaka	tri	meseca,	ali	su	ga
svaki	put	spašavali,	i	odgovarali	od	pića,	i	nalazili	mu	dobra
zaposlenja.	Na	kraju	su	ga	vodili	po	zemlji	da	drži	predavanja,	kao
izlečeni	alkoholičar,	i	punio	je	dvorane	i	učinio	strašno	mnogo	dobra.
U	rodnom	mestu	su	ga	toliko	voleli	i	toliko	mu	verovali	-	dok	je
bio	trezan	-	da	se	mogao	poslužiti	imenom	jednog	uglednog	građanina
i	podići	veliku	svotu	novaca	u	banci.	Izvršen	je	snažan	pritisak	da	se
spasi	od	posledica	krivotvorenja,	u	čemu	se	donekle	uspelo	-	“dobio”
je	svega	dve	godine.	Kad	su,	posle	godinu	dana,	neumorni	napori
dobrotvoraca	bili	okrunjeni	uspehom	i	on	izišao	iz	kaznionice	s
pomilovanjem	u	džepu,	na	vratima	ga	je	dočekalo	“Društvo	prijatelja
zatvorenika”	nudeći	mu	zaposlenje	i	dobru	platu,	a	javili	su	se	i	ostali
dobrotvorci	i	savetovali	ga,	hrabrili	i	pomagali.	Edvard	Majls	se
jednom,	u	grdnoj	nevolji,	bio	obratio	“Društvu	prijatelja	zatvorenika”
radi	nameštenja,	ali	je	njegov	slučaj	bio	brzo	rešen	pitanjem:	“Jeste	li
bili	kad	u	zatvoru?”
Dok	se	sve	to	događalo,	Edvard	Majls	se	mirno	borio	sa
zlehudom	sudbinom.	Bio	je	još	siromašan,	ali	je	primao	stalnu	i
pristojnu	platu	kao	poštovan	i	poverljiv	bankarski	blagajnik.	Džordž
Benton	nije	ga	nikad	potražio	niti	se	čulo	da	pita	za	njega.	Džordž	je
više	puta	dugo	izbivao	iz	grada;	govorilo	se	svašta	o	njemu,	ali	ništa
određeno.
Jedne	zimske	noći	namaskirani	lopovi	provalili	su	u	banku	i
zatekli	u	njoj	Edvarda	Majlsa	sama.	Zapovedili	su	mu	da	im	kaže
“kombinaciju”	kako	bi	mogli	prodreti	u	sef.	On	je	to	odbio.	Zapretili	su
mu	se	da	će	ga	ubiti.	On	je	rekao	da	njegovi	poslodavci	imaju
poverenje	u	njega,	i	da	on	ne	može	izneveriti	njihovo	poverenje.	Neka
umre	ako	mora,	ali	dok	je	živ,	ostaće	veran,	neće	odati	“kombinaciju.”
Provalnici	ga	ubiše.
Detektivi	su	pohvatali	zločince;	pokazalo	se	da	je	vođa	bio
Džordž	Benton.	Svi	su	saosećali	sa	udovicom	i	siročadi	ubijenoga,	i
sve	su	novine	u	zemlji	pozivale	sve	banke	u	zemlji	da	odaju	priznanje
vernosti	i	junaštvu	ubijenoga	blagajnika	velikodušnim	novčanimprilozima	u	korist	njegove	porodice,	koja	je	lišena	potpore.	Na	kraju	se
skupilo	brdo	kovana	novca,	više	od	petsto	dolara	-	prosečno	po	gotovo
tri	osmine	centa	na	jednu	banku	u	Sjedinjenim	Državama.	Banka	u
kojoj	je	blagajnik	radio	zasvedočila	je	svoju	zahvalnost	pokušajima	da
dokaže	(ali	je	doživela	neuspeh	i	poniženja)	kako	računi	vrlog
službenika	nisu	bili	čisti,	i	kako	je	on	sam	prosuo	sebi	mozak	toljagom
ne	bi	li	izbegao	da	ga	otkriju	i	kazne.
Džordž	Benton	bio	je	izveden	pred	sud.	Tada	se	činilo	da	su
svi,	onako	zabrinuti	zbog	Džordža,	zaboravili	na	udovicu	i	siročad.	Sve
što	su	novac	i	uticaj	mogli	da	učine	bilo	je	učinjeno	da	se	spasi,	ali	sve
zaludu,	osuđen	je	na	smrt.	Odmah	su	guvernera	obasuli	molbama	da
se	kazna	preinači	ili	ukine;	donosile	su	ih	zaplakane	mlade	devojke,
rastužene	usedelice,	delegacije	ganutih	udovica,	čopori	dirljive
siročadi.	Ali	ne,	guverner	-	ovaj	put	-	nije	hteo	da	popusti.
Sad	se	Džordž	Benton	preobratio.	Radosna	vest	svuda	se
proširila.	Od	toga	vremena	njegova	ćelija	je	bila	uvek	puna	devojaka	i
žena	i	svežeg	cveća;	po-vazdan	se	molilo,	i	pevale	crkvene	pesme,	i
zahvaljivalo,	i	propovedalo,	i	plakalo,	bez	predaha,	osim	povremenog
odmora	od	pet	minuta	da	bi	se	okrepio.
To	se	sve	nastavilo	do	samih	vešala,	i	Džordž	Benton	je
ponosno	pošao	na	večni	počinak,	u	crnoj	kapuljači	pred	ucveljenom
publikom	koja	se	sastojala	od	najnežnijih	i	najboljih	ljudi	toga	kraja.	Na
grobu	mu	je	neko	vreme	bilo	svaki	dan	svežeg	oveća,	a	na	nadgrobnoj
je	ploči	pisalo,	ispod	ruke	što	je	pokazivala	uvis:	“On	dobar	rat
ratovaše.”
9
Na	nadgrobnoj	ploči	hrabrog	blagajnika	stoji	ovaj	natpis:
“Budi	čedan,	pošten,	trezan,	marljiv	i	pažljiv,	pa	ti	nikad	neće…”
Niko	ne	zna	ko	je	izdao	nalog	da	tako	ostane,	ali	je	tako
ostalo.
Kažu	da	blagajnikova	porodica	živi	sad	u	oskudici,	ali	ništa	za
to,	mnoštvo	zahvalnih	ljudi,	koji	nisu	hteli	da	takvo	hrabro	i	čestito	delo
ostane	nenagrađeno,	sakupili	su	četrdeset	dve	hiljade	dolara	-	i	podigli
spomen-crkvu.
1880
.MEKVILIJEMSOVI	I	ALARMNI	UREĐAJ	PROTIV
PROVALNIKA
Razgovor	je	glatko	i	ugodno	tekao,	prelazeći	s	vremena	na
žetvu,	s	žetve	na	književnost,	s	književnosti	na	skandale,	sa	skandala
na	religiju;	tada	je	nasumice	skočio	i	zadržao	se	na	temi	o	alarmnim
uređajima	protiv	provalnika.	I	sad	je	prvi	put	gospodin	Mekvilijems
odao	uzbuđenje.	Kad	god	na	licu	toga	čoveka	opazim	taj	znak,
shvatim	ga	i	utonem	u	šutnju	kako	bih	mu	dao	priliku	da	olakša	sebi
srce.	Jedva	obuzdavajući	uzbuđenje,	on	reče:
–	Ne	bih	dao	ni	prebijene	pare	za	alarmne	uređaje	protiv
provalnika,	gospodine	Tven	–	ni	prebijene	pare	–	a	reći	ću	vam	i	zašto.
Kad	smo	dovršavali	kuću,	ustanovili	smo	da	nam	je	ostalo	još	nešto
gotovine	zato	što	limar	nije	znao	za	nju.	Ja	sam	bio	za	to	da	damo	taj
novac	za	prosvećivanje	neznabožaca;	jer	sam	oduvek	nekako	bio,	ne
znam	ni	sam	zašto,	protiv	neznabožaca;	ali	je	moja	supruga	rekla	ne,
kupimo	radije	alarmni	uređaj	protiv	provalnika.	Pristao	sam	na	taj
kompromis.	Naime,	kad	god	ja	nešto	želim,	a	moja	supruga	želi	nešto
drugo,	pa	se	odlučimo	za	ono	što	ona	želi	-	kao	što	uvek	biva	-	ona	to
zove	kompromisom.	Dobro,	došao	je	čovek	iz	Njujorka	i	uveo	taj
uređaj,	zaračunao	trista	dvadeset	i	pet	dolara	i	rekao	da	sad	možemo
mirno	spavati.	Tako	je	i	bilo	neko	vreme,	oko	mesec	dana.	Tada	smo
jedne	noći	osetili	dim,	pa	su	mi	preporučili	da	ustanem	i	pogledam	šta
je.	Upalio	sam	sveću,	pošao	prema	stubištu	i	sreo	provalnika	koji	je
izlazio	iz	jedne	sobe	s	punom	korpom	limenog	posuđa,	za	koje	je	u
mraku	mislio	da	je	čisto	srebro.	Pušio	je	lulu.	Rekoh	mu:	–	Prijatelju,
ne	dopuštam	da	se	u	ovoj	sobi	puši.	-	On	reče	da	je	stranac	i	da	se	od
njega	ne	može	očekivati	da	poznaje	kućne	propise;	reče	da	je	bio	u
mnogim	kućama	koje	nisu	bile	ništa	gore	od	ove,	i	da	mu	nikad	niko
nije	prigovorio.	Dodao	je	da,	uostalom,	koliko	on	iz	iskustva	zna,	nikad
nije	vladalo	mišljenje	da	se	takvi	propisi	odnose	na	provalnike.
Rekoh:
–	Onda	pušite	i	dalje,	ako	je	takav	običaj,	iako	mislim	da	je
davanje	provalniku	povlastice	koja	je	uskraćena	biskupu	očigledan
znak	raspuštenosti	vremena	u	kojem	živimo.	Ali	na	stranu	sad	sve	to,
kojim	ste	pravom	ušli	u	ovu	kuću	na	takav	potajan	i	dopušten	način,	a
da	niste	pozvonili	na	alarmni	uređaj	protiv	provalnika;Bio	je	nekako	zbunjen	i	posramljen,	pa	reče	u	neprilici:
–	Molim	vas	kao	boga	da	mi	oprostite.	Nisam	znao	da	imate
alarmni	uređaj	protiv	provalnika,	inače	bih	svakako	pozvonio.	Molim
vas	da	to	ne	spominjete	ni	pred	kim	od	koga	bi	to	moji	roditelji	mogli
čuti,	oni	su	stari	i	nemoćni	i	takav	bi	naoko	neodgovoran	prekršaj
svetih	običaja	naše	hrišćanske	civilizacije	mogao	odviše	grubo	preseći
krhki	most	koji	visi	u	tami	između	blede	i	nestalne	sadašnjosti	i
velelepnih,	velikih	ponora	večnosti.	Mogu	li	vas	zamoliti	za	šibicu?
Rekoh:
–	Vaši	vam	osećaji	služe	na	čast,	ali	dopustite	mi	da	vam
kažem	da	niste	baš	naročito	vešti	u	metaforama.	Čuvajte	pantalone,
ove	se	šibice	pale	samo	na	kutiji,	pa	i	to	retko,	zapravo,	ako	verujete
mom	iskustvu.	Nego,	da	se	vratimo	na	stvar.	Kako	ste	ušli	ovamo?
–	Kroz	prozor	na	prvom	spratu.
Bilo	je	upravo	tako.	Otkupio	sam	limeno	posuđe	po
zalagaoničkim	cenama,	odbivši	trošak	za	oglašavanje,	poželeo
provalniku	laku	noć,	zatvorio	prozor	za	njim	i	vratio	se	u	glavni	štab,	na
raport.	Sutradan	smo	ujutro	poslali	po	stručnjaka	za	uređaje	protiv
provalnika,	koji	je	došao	i	objasnio	da	uređaj	nije	“proradio”	zato	što	je
u	celoj	kući	samo	prizemlje	bilo	pripojeno	na	uređaj.	To	je	bilo	naprosto
blesavo;	čoveku	isto	tako	u	boju	ne	bi	ni	trebao	oklop	kad	bi	ga	imao
samo	na	nogama.	Stručnjak	je	zatim	priključio	celi	prvi	sprat	na	uređaj,
zaračunao	trista	dolara	i	otišao	dalje	svojim	poslom.	Nedugo	zatim,
jedne	noći,	našao	sam	provalnika	na	drugom	spratu	kako	se	baš
sprema	da	siđe	niz	lestve	s	mnoštvom	kojekakvih	predmeta.	Prvi	mi	je
poriv	bio	da	mu	raskolim	glavu	bilijarskim	štapom;	ali	je	drugi	bio	da	se
svladam	i	da	mu	ne	iskažem	tu	pažnju,	jer	je	bio	između	mene	i	stalka
sa	štapovima.	Drugi	je	poriv,	očigledno,	bio	zdraviji,	pa	sam	se	svladao
i	stao	se	nagađati.	Otkupio	sam	sve	one	predmete	po	prijašnjim
cenama,	odbivši	deset	posto	za	upotrebu	lestava	jer	su	lestve	bile
moje,	a	sutradan	smo	ponovo	poslali	po	stručnjaka	i	pripojili	drugi
sprat	na	uređaj	uz	cenu	od	trista	dolara.
Dotle	je	“indikator”	narastao	do	strašnih	razmera.	Na	njemu	je
bilo	četrdeset	i	sedam	privesaka	obeleženih	imenima	različitih	soba	i
dimnjaka,	a	zauzimao	je	prostor	prosečnog	ormara.	Gong	je	bio
veličina	lavora,	a	visio	je	ponad	uzglavlja	našeg	kreveta.	Žica	je	vodila
iz	kuće	do	kočijaševog	stana	u	staji,	a	uz	jastuk	mu	je	bio	postavljen
krasan	gong.
Sad	bismo	lepo	živeli	u	miru	da	nije	bilo	jednog	nedostatka.Svakog	jutra	u	pet	sati	kuvarica	je,	idući	za	poslom,	otvarala	kuhinjska
vrata,	a	onda	bi	odjeknuo	gong!	Kad	se	to	prvi	put	dogodilo,	mislio
sam	da	je	svakako	došao	sudnji	dan.	Nisam	to	pomislio	u	krevetu	-	ne,
nego	napolju	-	jer	je	prvi	učinak	toga	užasnog	gonga	da	vas	hitne	kroz
kuću	i	tresne	o	zid,	pa	da	vas	onda	mota	i	vije	kao	pauka	na	šporetu,
sve	dok	neko	ne	zatvori	kuhinjska	vrata.	Istinska	je	istina	da	nema
buke	koja	bi	se	bar	donekle	mogla	uporediti	s	bukom	koju	diže	taj
gong.	Dakle,	ta	se	nesreća	događala	redovno	svakog	jutra	u	pet	sati	i
oduzimala	nam	tri	sata	sna;	jer,	pazite,	kad	vas	to	probudi,	ne	probudi
vas	samo	delimično;	probudi	vas	čitavoga,	svest	i	sve	drugo,	i	posle
toga	ćete	osamnaest	sati	biti	sasvim	budni	-	osamnaest	ćete	sati	biti
toliko	budni,	kao	što	niste	bili	nikad	budni	u	životu.	Jedanput	je	neki
stranac,	koji	nam	je	bio	na	brizi,	umro	pa	smo	ispraznili	sobu	i	ostavili
ga	u	njoj	preko	noći.	Mislite	li	da	je	taj	stranac	čekao	božji	sud?
Koješta,	gospodine,	ustao	je	u	pet	sati	ujutro	bez	ikakva	odlaganja	i
razmetanja.	Ja	sam	znao	da	će	ustati;	znao	sam	sasvim	pouzdano.
Podigao	je	svoju	osiguraninu	i	lepo	dalje	živeo,	jer	je	postojalo	obilje
dokaza	da	je	zaista	pošteno	umro.
Dakle,	budući	da	smo	svaki	dan	gubili	san,	polako	smo
odlazili	prema	boljem	svetu;	zato	smo	napokon	opet	pozvali
stručnjaka,	pa	je	on	proveo	žicu	kroz	ulazna	vrata	i	tu	postavio
prekidač,	ali	bi	se	Tomas,	šef	posluge,	uvek	malo	zabunio	-	isključivo
bi	uređaj	uveče,	kad	bi	polazio	na	spavanje,	a	uključio	ga	opet	u	osvit
zore,	baš	na	vreme	da	kuvarica	otvori	kuhinjska	vrata	i	pokrene	onaj
gong,	koji	bi	nas	hitnuo	kroz	kuću	i	katkad	kojim	od	nas	razlupao
prozor.	Posle	nedelju	dana	uveli	smo	da	je	sve	to	s	prekidačem
obmana	i	zamka.	Otkrili	smo	uz	to	da	je	u	kući	neprestano	noćivala
neka	družina	provalnika	-	ne	baš	da	kradu	jer	nije	mnogo	ni	ostalo,
nego	da	se	kriju	od	policije	koja	im	je	bila	na	tragu,	pa	su	se	lukavo
dosetili	da	detektivima	neće	nikad	pasti	na	pamet	da	je	gomila
provalnika	našla	utočište	u	kući,	koja	je	na	glasu	da	je	zaštićena
najveličanstvenijim	i	nasloženijim	alarmnim	uređajem	protiv	provalnika
u	Americi.
Poslali	smo	ponovo	po	stručnjaka,	i	ovaj	je	put	njemu	sinula
sjajna	ideja	-	uredio	je	tako	da	se	alarmni	uređaj	isključi	kad	se	otvore
kuhinjska	vrata.	Bila	je	to	divna	ideja,	pa	je	i	zaračunao	koliko	je
vredila.	Ali	već	slutite	šta	se	dogodilo.	Ja	sam	uključivao	uređaj	svake
noći	pre	spavanja	jer	se	nisam	više	uzdao	u	Tomasovo	slabo
pamćenje,	a	čim	bi	se	svetla	pogasila,	provalnici	bi	lepo	ušli	na
kuhinjska	vrata	i	tako	isključili	uređaj,	ne	čekajući	da	to	ujutro	uradi
kuvarica.	Vidite	u	kakvom	smo	se	teškom	položaju	našli.	Mesece	imesece	nismo	mogli	nikoga	pozvati	u	goste.	Nije	bilo	nijednog
slobodnog	kreveta	u	kući;	sve	su	zauzeli	provalnici.
Konačno	sam	ja	sam	našao	tome	lek.	Stručnjak	se	odazvao
na	poziv	i	proveo	još	jednu	uzemljenu	žicu	do	staje	u	kojoj	je	postavio
prekidač,	tako	da	je	kočijaš	mogao	uključivati	i	isključivati	alarmni
uređaj.	To	je	odlično	funkcionisalo	pa	je	nastalo	razdoblje	mira,	za
kojega	smo	opet	počeli	pozivati	ljude	u	goste	i	radovati	se	životu.
Ali	je	uskoro	novi	hir	spopao	neukrotivi	uređaj.	Jedne	zimske
noći	izbacila	nas	je	iz	kreveta	nenadana	muzika	onog	strašnog	gonga,
a	kad	smo	oteturali	do	indikatora,	upalili	plin	i	ugledali	označene	reći:
“Dečja	soba“,	moja	se	supruga	obeznanila,	a	umalo	da	nisam	i	ja.
Zgrabio	sam	svoju	lovačku	pušku	i	zastao,	računajući	koliko	će
vremena	trebati	kočijašu	da	dođe,	dok	se	ono	jezivo	zujanje	i	dalje
razlegalo.	Znao	sam	da	je	i	njega	njegov	gong	izbacio	iz	kreveta	i	da
će	doći	sa	svojom	puškom	čim	se	bude	obukao.	Kad	sam	prosudio	da
je	kucnuo	čas,	ušuljao	sam	se	u	sobu	do	dečje,	pogledao	kroz	prozor	i
ugledao	nejasno	dole	u	dvorištu	kočijaševu	priliku	kako	drži	pušku	na
pozdrav	i	vreba	priliku.	Tada	skočih	u	dečju	sobu	i	opalih,	a	u	istom
času	kočijaš	opali	u	crveni	blesak	moje	puške.	Obojica	smo	pogodili;	ja
sam	osakatio	jednu	dadilju,	a	on	mi	je	odneo	svu	kosu	sa	zatiljka.
Upalili	smo	plinsko	svetio	i	telefonirali	po	lekara.	Nije	bilo	ni	traga	ni
glasa	kakvom	provalniku.	Manjkalo	je	jedno	prozorsko	okno,	ali	je	kroz
njega	ušao	kočijašev	metak.	Našli	smo	se	pred	zagonetnom	tajnom	-
alarmni	je	uređaj	“proradio”	u	pola	noći	sam	od	sebe,	a	nadaleko	nije
bilo	provalnika	ni	od	korova!
Stručnjak	se	odazvao	na	uobičajeni	poziv	i	objasnio	da	je
posredi	bila	“lažna	uzbuna”.	Rekao	je	da	se	to	može	lako	podesiti.	I
umetnuo	je	prozor	u	dečjoj	sobi,	masno	zaračunao	i	otišao.
Nikakvo	nalivpero	ne	može	opisati	šta	smo	sve	pretrpeli	iduće
tri	godine	od	lažnih	uzbuna.	Prva	tri	meseca	ja	sam	uvek	jurio	u
označenu	sobu,	a	kočijaš	je	svagda	ispadao	sa	svojom	topovskom
baterijom	da	me	zaštiti.	Ali	nikad	nismo	imali	u	šta	pucati	-	prozori	su
svi	bili	dobro	i	čvrsto	zatvoreni.	Sutradan	smo	slali	po	stručnjaka	koji	bi
uredio	pojedine	prozore,	tako	da	su	mirovali	po	nedelju	dana,	i	uvek	bi
se	setio	da	nam	pošalje	ovakav	račun:
Žica…………………………….2.15	$
Spojnice	…………………….0.75	$
Dva	sata	rada	…………….1.50$
Vosak	…………………………0.47	$Traka…………………………..0.34	$
Vijci…………………………….0.15$
Punjenje	baterije………….0.98	$
Tri	sata	rada	……………….2.25	$
Uzica…………………………..0.02	$
Mast	…………………………..0.66$
Pondov	ekstrakt	………….1.25	$
Opruge	a.50	……………….2.00	$
Putni	troškovi……………….7.25	$
																																								19.77$
Pošto	smo	se	trista-četiristo	puta	odazvali	na	lažnu	uzbunu,
dogodilo	se	naposletku	nešto	sasvim	prirodno	-	naime,	prestali	smo	se
odazivati.	Da,	kad	bi	me	alarmni	uređaj	tresnuo	kroz	kuću,	naprosto
bih	mirno	ustao,	mirno	pregledao	indikator,	ustanovio	koja	je	soba	i
onda	mirno	prekinuo	spoj	te	sobe	s	uređajem	i	vratio	se	u	krevet	kao
da	se	ništa	nije	dogodilo.	Štaviše,	ostavio	bih	tu	sobu	i	dalje	isključenu
i	nisam	slao	po	stručnjaka.	Dakle,	razume	se	samo	po	sebi	da	sam	s
vremenom	isključio	sve	sobe	i	da	cela	sprava	nije	više	radila.
Baš	se	u	to	vreme,	dok	smo	bili	nezaštićeni,	dogodila	najveća
nezgoda.	Provalnici	su	jedne	noći	lepo	došli	i	odneli	alarmni	uređaj!
Jeste,	gospodine	moj,	celi	celcati	uređaj;	očistili	su	sve	do	poslednjeg
komadića;	opruge,	zvona,	gongove,	bateriju	i	sve	ostalo;	odneli	su	sto	i
pedeset	milja	bakrene	žice;	jednostavno	su	sve	pokupili,	do	najmanje
sitnice,	i	nisu	nam	ostavili	ni	mrvice	da	je	kunemo	-	da	se	kunemo	na
nju,	hoću	da	kažem.
Valjano	smo	se	namučili	dok	nismo	ponovo	uveli	alarmni
uređaj;	ali	napokon	smo	uspeli,	uz	pomoć	novca.	U	fabrici	alarmnih
uređaja	rekli	su	nam	da	sad	treba	da	ga	uvedemo	kako	treba	-	s
njihovim	novim	originalnim	oprugama	u	prozorima,	koji
onemogućavaju	lažne	uzbune,	i	s	novim	originalnim	satom	koji
isključuje	i	uključuje	uređaj	ujutro	i	uveče	bez	ljudske	pomoći.	Ta	se
zamisao	činila	dobra.	Obećali	su	nam	da	će	sav	posao	obaviti	za
nedelju	dana.	Počeli	su	raditi,	a	mi	odosmo	na	letovanje.	Radili	su	dva
dana;	onda	oni	odoše	na	letovanje.	Tada	se	provalnici	useliše	da	u
našoj	kući	provedu	letni	odmor.	Kad	se	ujesen	vratismo,	nađosmo
kuću	praznu,	kao	spremište	za	pivo	u	zgradi	u	kojoj	su	radili	moleri.
Ponovo	smo	je	namestili,	a	onda	hitno	pozvali	stručnjaka.	On	je	došao,
završio	posao	i	rekao:
–	Sad	je	ovaj	sat	tako	podešen	da	uključi	uređaj	svake	večeri
u	10	sati,	a	da	ga	isključi	u	5	i	45.	Na	vama	je	samo	da	ga	navijetesvake	nedelje	i	da	ga	onda	ostavite	na	miru	-	on	će	sam	voditi	brigu	o
uređaju.
Posle	toga	smo	tri	meseca	živeli	u	miru.	Račun	je,	naravno,
bilo	papren,	pa	sam	rekao	da	ga	neću	platiti	dok	se	ne	pokaže	da	je
novi	mehanizam	besprekoran.	Ugovoreni	rok	je	bio	tri	meseca.	Tada
sam	platio	račun,	a	već	je	sutradan,	u	deset	sati	pre	podne,	alarmni
uređaj	stao	zujati	kao	deset	hiljada	pčelinjih	rojeva.	Ja	sam,	prema
uputstvima,	poterao	kazaljke	naokolo	za	dvanaest	sati;	ali	je	preko
noći	ponovo	došlo	do	zastoja,	pa	sam	morao	opet	okrenuti	kazaljke	za
dvanaest	sati	da	bih	ponovo	uključio	uređaj.	Ta	je	besmislica	potrajala
sedmicu-dve,	a	onda	je	došao	stručnjak	i	ugradio	novi	sat.	Iduće	je	tri
godine	dolazio	svaka	tri	meseca	i	ugrađivao	novi	sat.	Ali	sve	je	bilo
uzalud.	Svi	su	njegovi	satovi	imali	istu	neobičnu	manu:	uključili	bi
uređaj	po	danu,	a	ne	bi	ga	uključili	po	noći;	a	ako	biste	ih	na	to
naterali,	isključili	bi	ga	čim	biste	im	okrenuli	leđa.
Eto,	to	je	istorija	tog	alarmnog	uređaja	protiv	provalnika	-	sve
onako	kako	se	dogodilo;	nimalo	ulepšano	i	bez	trunke	zlobe.	Jeste,
gospodine	moj…	a	pošto	sam	devet	godina	spavao	s	provalnicima	i
neprekidno	izdržavao	skupi	alarmni	uređaj	protiv	provalnika	koji	je
štitio	njih,	a	ne	mene,	iako	sam	samo	ja	plaćao	sve	troškove	-	jer	njih
nisam	nikad	mogao	nagovoriti	da	prilože	bar	jedan	đavolji	cent	-
jednostavno	sam	rekao	svojoj	supruzi	da	mi	je	dojadio	taj	nered;	tako
sam	s	njenom	izričitom	dozvolom	izvadio	celu	tu	spravu,	promenio	je
za	psa	i	ustrelio	psa.	Ne	znam	šta	vi	mislite	o	tome,	gospodine	Tven;
ali	ja	mislim	da	se	te	sprave	proizvode	jedino	u	korist	provalnika.
Jeste,	gospodine,	alarmni	uređaj	protiv	provalnika	sjedinjuje	u	sebi	sve
što	je	alarmantno	u	požaru,	pobuni	i	haremu,	a	da	u	isto	vreme	nema
ni	jedne	jedine	prednosti	koja	bi	to	nadoknadila	na	bilo	koji	način,	a
koje	obično	imaju	takve	kombinacije.	Do	viđenja;	ja	ovde	silazim.
1882
.UKRADENI	BELI	SLON
1.
Ovu	mi	je	neobičnu	priču	ispripovedao	čovek	s	kojim	sam	se
slučajno	upoznao	u	vozu.	Taj	je	gospodin	bio	prekoračio	sedamdesetu
godinu	života,	a	njegovo	sasvim	dobroćudno	i	blago	lice,	te	ozbiljno	i
prostodušno	vladanje,	utisnuli	su	nepatvoren	beleg	istine	na	svaku	reč
koja	mu	je	prešla	preko	usana.	Pričao	je	ovako:
Znate	koliko	narod	u	Sijamu	poštuje	kraljevskog	belog	slona.
Znate	da	je	kraljevska	svetinja,	samo	ga	kraljevi	smeju	posedovati,	i
da	je	uistinu	donekle	čak	i	iznad	kraljeva,	jer	ga	ne	samo	poštuju	nego
i	obožavaju.	E,	dobro,	kad	je	pre	pet	godina	došlo	do	graničnih
incidenata	između	Velike	Britanije	i	Sijama,	ubrzo	je	svima	postalo
jasno	da	Sijam	nema	pravo.	Stoga	se	brzo	nadoknadila	sva	šteta,	a
britanski	je	predstavnik	izjavio	da	je	zadovoljan	i	da	prošlost	treba
zaboraviti.	Tada	je	sijamskom	kralju	odlanulo	pa	je	on,	što	u	znak
zahvalnosti	a	možda	i	zato	da	izbriše	svaki,	pa	i	najmanji	ostatak
neugodnosti	koju	bi	Engleska	mogla	još	osećati	prema	njemu,	zaželeo
da	kraljici	pošalje	dar	-	jedini	pouzdan	način	da	se	umilostivi	neprijatelj,
prema	istočnjačkim	shvatanjima.	Taj	je	dar	trebalo	da	bude	ne
kraljevski,	već	više	nego	kraljevski.	Stoga,	koji	bi	drugi	poklon	mogao
biti	pogodniji	od	belog	slona?	Moj	je	položaj	u	indijskoj	civilnoj	službi
bio	takav	da	su	me	smatrali	za	osobu	dostojanu	časti	da	predam	taj
dar	Njenom	Veličanstvu.	Brod	je	bio	opremljen	za	mene	i	moje	sluge	i
slonove	poslužitelje	i	čuvare,	pa	sam	u	određeno	vreme	stigao	u
njujoršku	luku	i	smestio	svog	kraljevskog	hranjenika	u	divno	stanište	u
Džersi	Sitiju.	Bilo	je	potrebno	da	se	zadržimo	tu	neko	vreme	da	bi	se
životinja	oporavila	pre	nego	što	nastavimo	put.Sve	je	bilo	u	redu	dve	sedmice	dana,	ali	tada	započeše	moje
nevolje.	Beli	slon	je	bio	ukraden!	Došli	su	mi	u	gluvo	doba	noći	i	javili
tu	strašnu	nezgodu.	Nekoliko	sam	časaka	bio	izvan	sebe	od	strave	i
teskobe;	bio	sam	nemoćan.	Tada	sam	se	malo	umirio	i	sabrao.	Ubrzo
sam	uvideo	šta	treba	da	radim	-	jer	pametan	čovek	je	zaista	mogao
samo	nešto	uraditi.	Premda	je	bilo	kasno,	odjurio	sam	u	Njujork	i
našao	policajca	koji	me	odveo	u	detektivski	ured.	Na	svu	sreću,	stigao
sam	na	vreme,	iako	se	šef,	slavni	inspektor	Blant
10
,	baš	spremao	da
pođe	kući.	To	je	bio	čovek	srednje	visine	i	čvrste	građe,	a	kad	bi
duboko	mislio,	mrštio	bi	se	i	lupkao	prstom	zamišljeno	po	čelu,	što	bi	u
čoveka	odmah	stvorilo	uverenje	da	se	nalazi	pred	izvanrednom
ličnošću.	Sam	pogled	na	njega	ulio	mi	je	pouzdanje	i	probudio	nadu.
Izložih	mu	zbog	kakvog	sam	posla	došao.	To	ga	nije	ni	najmanje
zbunilo,	nije	na	njegovo	čelično	samopouzdanje	delovalo	ništa	jače
nego	da	sam	mu	rekao	da	mi	je	neko	ukrao	psa.	Pokaza	mi	rukom	da
sednem	i	mirno	reče:
–	Dopustite	mi,	molim	vas,	da	malo	razmislim.
Nakon	tih	reči	sede	za	svoj	pisaći	sto	i	podboči	glavu	rukom.
Nekoliko	je	službenika	radilo	u	drugom	kraju	sobe;	škripanje	je	njihovih
pera	bio	jedini	zvuk	koji	sam	čuo	idućih	šest-sedam	minuta.	Dotle	je
inspektor	sedeo	utonuo	u	misli.	Napokon	podiže	glavu,	a	oštre	crte
njegovog	lica	pokazivahu	mi	da	mu	je	mozak	obavio	svoj	posao	i	da	je
smislio	plan.	Reče,	a	glas	mu	bejaše	tih	i	upečatljiv:–	Ovo	nije	običan	slučaj.	Svaki	korak	treba	oprezno
preduzeti;	svaki	korak	treba	proveriti	pre	nego	što	se	učini	sledeći.	I
treba	sačuvati	tajnost,	potpunu	i	apsolutnu	tajnost.	Nemojte	nikome
ništa	govoriti	o	ovome,	čak	ni	novinarima.	Ja	ću	se	pobrinuti	za	
njih,
potrudiću	se	da	saznaju	samo	ono	što	može	meni	koristiti	da	znaju.	-I
pozvoni;	pojavi	se	momak.	–	Alerik,	kaži	novinarima	neka	još	ostanu.	–
Momak	iziđe.	–	A	sad	da	pređemo	na	posao,	i	to	sistematski.	Ništa	se
u	ovom	mom	poslu	ne	može	postići	bez	tačne	i	precizne	metode.
Uze	pero	i	papir.
–	Dakle,	kako	se	slon	zove?
–	Hasan	Ben	Ali	Ben	Selim	Abdulah	Muhamed	Mojze
Alhamal	Džemsetđiđibhoj	Džulep	Sultan	Evu	Budpur.
–	Dobro.	Nadimak?
–	Džambo.
–	Dobro.	Mesto	rođenja?
–	Prestonica	Sijama.
–	Jesu	li	mu	roditelji	živi?
–	Nisu,	mrtvi	su.
–	Jesu	li	imali	još	potomstva	osim	njega?
–	Nisu.	Bio	je	jedinac.
–	Dobro.	Ovo	će	biti	dovoljno	za	ovu	rubriku.	Sad	mi,	molim
vas,	opišite	slona,	ali	pazite	da	ne	izostavite	nijednu	pojedinost,	ma
koliko	beznačajna	bila,	to	jest,	beznačajna	s	vašeg	gledišta.	Za	ljude	u
mojoj	profesiji	nema	beznačajnih	pojedinosti;	one	ne	postoje.
Ja	sam	opisivao,	a	on	je	zapisivao.	Kad	sam	završio,	on	reče:
–	Sad	slušajte!	Ispravite	me	ako	sam	negde	pogrešio.
Čitao	je	ovako:
–	Visina	19	stopa;	dužina	od	vrha	čela	do	početka	repa	26
stopa;	dužina	surle	16	stopa;	dužina	repa	6	stopa;	ukupna	dužina,
uključivši	surlu	i	rep,	48	stopa;	dužina	kljova	9	i	1/2	stopa;	uši
srazmerne	s	ovim	dimenzijama;	otisak	stopala	nalik	je	na	trag	koji	bure
ostavi	u	snegu	kad	se	uspravi;	boja	je	slonova	belkasta;	u	svakom	uhu
ima	po	jednu	rupu	veličine	tanjira	u	koju	se	utiče	nakit;	i	duša	mu	je	da
škropi	vodom	gledaoce,	i	da	zlostavlja	surlom	ne	samo	osobe	koje
poznaje	nego	čak	i	potpuno	nepoznate	ljude;	hramlje	malko	na	desnustražnju	nogu,	a	pod	levom	pazuhom	ima	mali	ožiljak	od	čira;	kad	je
bio	ukraden,	imao	je	na	sebi	nosiljku	za	petnaest	osoba	i	zlatom
izvezeni	pokrovac	veličine	običnog	saga.
Nije	bilo	nijedne	pogreške.	Inspektor	pozvoni,	pruži	opis
Aleriku	i	reče:
–	Daj	odmah	da	se	odštampa	ovo	u	pedeset	hiljada
primeraka	i	pošalji	svakom	detektivskom	uredu	i	zalagaonici	u	Americi.
-	Alerik	iziđe.	–	Tako,	zasad	je	sve	u	redu.	Zatim,	moram	imati	njegovu
fotografiju.
Dadoh	mu	jednu	fotografiju.	On	je	kritički	promotri	i	reče:
–	Mora	biti	dobra	kad	nema	bolje;	ali	je	ovde	surlu	savio	i
uvukao	u	usta.	To	je	nezgodno	i	sračunato	da	zavara,	jer	je,	naravno,
inače	ne	drži	ovako.
Pozvoni.
–	Alerik,	daj	odmah	ujutro	da	se	umnoži	ova	fotografija	u
pedeset	hiljada	primeraka,	pa	ih	razašalji	zajedno	s	opisom.
Alerik	iziđe	da	izvrši	naloge.	Inspektor	reče:
–	Biće,	naravno,	potrebno	raspisati	nagradu.	Koja	svota	da
bude?
–	Koju	biste	vi	svotu	predložili?
–	Za	početak,rekao	bih	…	pa,	dvadeset	pet	hiljada	dolara.
Ovo	je	zamršen	i	težak	slučaj;	ima	na	hiljade	mogućnosti	da	ti	lopovi
umaknu,	i	prilika	da	se	sakriju.	Posvuda	imaju	prijatelja	i	drugova…
–	Zaboga,	znate	li	ko	su	ti	lopovi?
Oprezni	izraz	na	licu,	koje	je	naviklo	da	prikriva	misli	i
osećaje,	nije	mi	ništa	odao,	kao	ni	reči	odgovora	koje	bejahu	vrlo	tiho
izgovorene:
–	Ne	brinite!	Možda	znam,	a	možda	i	ne	znam.	Obično
steknemo	prilično	jasnu	predstavu	o	krivcu	po	načinu	njegovog	rada	i
veličini	lovine	koju	vreba.	Nemamo	posla	sa	džeparom	ni	običnim
kradljivcem,	računajte	na	to.	Ovo	nije	“digao”	početnik.	Ali,	kao	što
sam	rekao,	s	obzirom	na	to	koliko	će	se	morati	putovati	i	kako	će
brižljivo	lopovi	nastojati	zamesti	trag,	dvadesetpet	hiljada	moglo	bi	biti
premalo,	ali	mislim	da	je	za	početak	dosta.
Tako	smo	se	sporazumeli	da	to	bude	početna	svota.	Tada	taj
čovek,	kome	nije	izmicalo	ništa	što	bi	nekim	slučajem	moglo	poslužitikao	trag,	reče:
–	Ima	slučajeva	u	detektivskoj	praksi	da	su	zločinci	otkriveni
zbog	toga	što	su	imali	neobične	apetite.	Šta	taj	slon	jede,	i	koliko?
–	Pa,	što	se	tiče	toga,	šta	jede…	on	jede	svašta.	On	će	vam
pojesti	čoveka,	poješće	Bibliju…	poješće	svašta,	od	čoveka	do	Biblije.
–	Dobro…	vrlo	dobro,	zapravo,	ali	previše	uopšteno.	Detalji
su	nam	potrebni,	detalji	su	jedino	vredni	u	našem	poslu.	Dobro…	što
se	tiče	ljudi.	Za	jedan	obrok…	ili,	ako	hoćete,	za	jedan	dan…	koliko	će
ljudi	pojesti,	ako	su	sveži?
–	On	ne	mari	jesu	li	sveži	ili	nisu;	za	jedan	jedini	obrok	pojeo
bi	pet	običnih	ljudi.
–	Dobro;	pet	ljudi;	to	ćemo	zapisati.	Koje	narodnosti	najvoli?
–	Njemu	je	svejedno	koje	narodnosti.	Više	voli	znance,	ali
nema	predrasuda	ni	prema	neznancima.
–	Dobro.	A	sad,	što	se	tiče	Biblija.	Koliko	bi	Biblija	pojeo	za
jedan	obrok?
–	Pojeo	bi	celo	jedno	izdanje.
–	Za	ovo	bi	se	teško	moglo	reći	da	je	dovoljno	precizno.
Mislite	li	na	običan	oktav	ili	porodično	ilustrovano	izdanje?
–	Mislim	da	ne	bi	mario	za	ilustracije;	to	jest,	mislim	da	ne	bi
ilustracije	cenio	više	od	običnog	štampanog	teksta.
–	Ne,	niste	me	dobro	razumeli.	Imao	sam	na	umu	veličinu.
Obični	oktav-format	Biblije	težak	je	oko	dve	i	po	funte,	a	veliki	kvart-
format	s	ilustracijama	težak	je	deset	do	dvanaest	funti.	Koliko	bi
Doreovih	Biblija	pojeo	za	jedan	obrok?
–	Da	ste	videli	tog	slona,	ne	biste	ni	pitali.	Pojeo	bi	koliko	bi
mu	dali.
–	Dobro,	preračunajte	to	onda	u	dolare	i	cente.	Moramo	to
nekako	izvesti	načistac.	Primerak	Dorea,	uvezan	u	juhtovinu,
obrezanih	rubova,	stoji	sto	dolara.
–	Trebalo	bi	mu	ih	u	vrednosti	od	oko	pedeset	hiljada
dolara…	recimo,	jedno	izdanje	od	petsto	primeraka.
–	E,	to	je	već	tačnije.	Zapisaću	tako.	Dobro;	voli	ljude	i	Biblije;
zasad	je	sve	u	redu.	Šta	još	jede?	Trebaju	mi	pojedinosti.
–	Taj	će	vam	slon	ostaviti	Biblije	da	bi	jeo	cigle,	ostaviće	cigleda	bi	jeo	boce,	ostaviće	boce	da	bi	jeo	odeću,	ostaviće	odeću	da	bi	jeo
mačke,	ostaviće	mačke	da	bi	jeo	ostrige,	ostaviće	ostrige	da	bi	jeo
šunku,	ostaviće	šunku	da	bi	jeo	šećer,	ostaviće	šećer	da	bi	jeo	pitu,
ostaviće	pitu	da	bi	jeo	krompir,	ostaviće	krompir	da	bi	jeo	posije,
ostaviće	posije	da	bi	jeo	seno,	ostaviće	seno	da	bi	jeo	zob,	ostaviće
zob	da	bi	jeo	rižu,	jer	se	na	njoj	uglavnom	othranio.	Nema	ama	baš
ničega	što	ne	bi	pojeo,	osim	evropskog	maslaca,	ali	i	njega	bi	pojeo
kad	bi	ga	okusio.
–	Dobro.	Uobičajena	količina	za	jedan	obrok…	recimo,	oko…
–	Pa	sve	od	četvrt	do	pola	tone.
–	A	pije…
–	Sve	što	je	tekuće.	Mleko,	vodu,	viski,	melasu,	ricinusovo
ulje,	kamfin
11
,	karbol…	nema	smisla	upuštati	se	u	pojedinosti;	koja
vam	god	tekućina	padne	na	pamet,	zapišite	je!	Popiće	vam	sve	što	je
tekuće,	osim	evropske	kave.
–	Dobro.	A	količina?
–	Zapišite	pet	do	petnaest	buradi…	žeđ	mu	se	menja;	apetit
mu	se	ne	menja.
–	Ovi	su	podaci	neobični.	Morali	bi	nam	mnogo	pomoći	da	mu
uđemo	u	trag.
Pozvoni.
–	Alerik,	pozovi	kapetana	Barnsa!
Barns	se	pojavi.	Inspektor	Blant	mu	izloži	ćeli	slučaj,	detalj	po
detalj.	Tada	reče	jasnim,	odlučnim	glasom	čoveka	koji	je	jasno	zacrtao
plan	u	glavi	i	koji	je	vičan	da	zapoveda:
–	Kapetane	Barns,	naredite	detektivima	Džonsu,	Devisu,
Heliju,	Bejtsu	i	Heketu	da	prate	slona.
–	Razumem,	gospodine!
–	Zapovedite	detektivima	Mozesu,	Deklinu,	Marfiju,
Rodžersu,	Toperu,	Higinsu	i	Batolomeu	da	prate	lopove.
–	Razumem,	gospodine.
–	Postavite	jaku	stražu	-	stražu	od	trideset	odabranih	ljudi	sa
smenom	od	tridesetorice	-	na	ono	mesto	gde	je	slon	ukraden,	da
budno	paze	dan	i	noć,	i	da	nikome	ne	dopuste	da	se	približi	-	osim
novinarima	-	nikome	ko	nema	pismeno	ovlašćenje	od	mene.–	Razumem,	gospodine.
–	Postavite	detektive	u	civilnim	odelima	po	svim	železničkim
stanicama,	parobrodskim	i	trajektnim	pristaništima,	i	po	svim	putevima
što	vode	iz	Džersi	Sitija,	s	nalozima	da	pretraže	sve	sumnjive	osobe.
–	Razumem,	gospodine.
–	Dajte	svim	ljudima	fotografiju	i	popratni	opis	slona,	i	kažite
im	neka	pretraže	sve	vozove	i	trajekte	koji	odlaze,	i	ostale	lađe.
–	Razumem,	gospodine.
–	Ako	nađu	slona,	neka	ga	uhvate	i	telegrafski	me	o	svemu
obaveste.
–	Razumem,	gospodine.
–	Neka	me	odmah	obaveste	ako	nađu	kakve	tragove,	otiske
stopala	životinje	ili	bilo	šta	slično.
–	Razumem,	gospodine.
–	Izdajte	nalog	lučkoj	policiji	neka	budno	patrolira	obalni
pojas.
–	Razumem,	gospodine.
–	Razašaljite	detektive	u	civilnim	odelima	po	svim	železničkim
prugama,	na	sever	sve	do	Kanade,	na	zapad	sve	do	Ohaja,	na	jug	sve
do	Vašingtona.
–	Razumem,	gospodine.
–	Postavite	stručnjake	u	sve	telegrafske	urede	neka	slušaju
sve	poruke;	i	neka	zahtevaju	da	im	se	prevedu	sve	šifrirane	poruke.
–	Razumem,	gospodine.
–	Neka	se	sve	ovo	obavi	u	najvećoj	tajnosti,	zapamtite,	u
potpunoj	tajnosti!
–	Razumem,	gospodine.
–	Podnesite	mi	izveštaj	neizostavno	u	uobičajeno	vreme!
–	Razumem,	gospodine.
–	Možete	ići!
–	Razumem,	gospodine.
On	ode.Inspektor	Blant	bejaše	časak	nem	i	zamišljen,	a	plamen	mu
se	u	oku	stiša	i	ugasi.	Tada	se	okrene	meni	i	mirno	reče:
–	Nisam	sklon	da	se	hvalim,	to	nije	moj	običaj;	ali…	naći
ćemo	slona.
Stisnuh	mu	srdačno	desnicu	i	zahvalih	se;	i	zaista	sam
osećao	zahvalnost.	Što	sam	duže	gledao	tog	čoveka,	to	mi	se	više
sviđao,	i	to	sam	mu	se	više	divio,	i	nisam	se	mogao	iščuditi
zagonetnim	čudesima	njegovog	zvanja.	Tada	se	rastadosmo	i	ja
pođoh	kući	kudikamo	veselijeg	srca	nego	što	sam	ga	nosio	u	njegov
ured.		
2
	
Sutradan	ujutro	sve	to	je	bilo	objavljeno	u	novinama,	do	u
najmanje	sitnice.	Bilo	je	čak	i	dodataka	koji	su	se	sastojali	od	“teorija”
ovog,	onog	i	bog	te	pitaj	kojeg	detektiva	o	tome	kako	je	pljačka
izvršena,	ko	su	bili	pljačkaši	i	kuda	su	umakli	sa	svojim	plenom.	Bilo	je
jedanaest	takvih	teorija	koje	su	obuhvatale	sve	mogućnosti;	sama	ova
činjenica	pokazuje	kakvi	su	detektivi	slobodni	mislioci.	Nije	bilo	dveju
jednakih	teorija,	pa	čak	ni	takvih	koje	bi	mnogo	nalikovale	jedna	na
drugu,	osim	u	jednoj	začudnoj	pojedinosti,	a	u	toj	su	se	pojedinosti
svih	jedanaest	teorija	potpuno	slagale.	To	je	bilo	da	slona,	premda	je
stražnji	deo	moje	zgrade	bio	srušen	a	jedina	vrata	ostala	zaključana,
nisu	odveli	kroz	onaj	prolaz	nego	kroz	neki	drugi	(neotkriveni)	izlaz.	Svi
su	se	slagali	da	su	lopovi	napravili	onaj	prolaz	samo	zato	da	zavaraju
detektive.	To	ne	bi	nikad	palo	na	pamet	meni	niti	možda	nekom
drugom	laiku,	ali	to	nije	ni	načas	obmanulo	detektive.	Tako	je	ono	za
što	sam	ja	mislio	da	je	jedino	što	nije	nimalo	tajanstveno,	bilo	zapravo
baš	ono	u	čemu	sam	najviše	pogrešio.	U	svih	su	jedanaest	teorija	bili
imenovani	tobožnji	pljačkaši;	ali	nije	bilo	dve	teorije	u	kojima	bi	bili
imenovani	isti	pljačkaši,	ukupan	broj	osumnjičenih	osoba	iznosio	je
trideset	i	sedam.	Svi	su	se	izveštaji	u	različitim	novinama	završavali	s
najvažnijim	mišljenjem	od	svih	-mišljenjem	glavnog	inspektora	Blanta.
Deo	je	te	izjave	glasio	ovako:
Šef	zna	koja	su	dvojica	vođe,	to	su	“Cigla”	Dafi	i	“Riđi”	Mek
Fedn.	Deset	dana	pre	nego	što	je	krađa	izvršena,	on	je	već	znao	da	će
biti	pokušana,	pa	je	potajno	dao	da	se	prate	ta	dvojica	poznatih
nitkova;	ali,	na	žalost,	u	kritičnoj	noći	zameo	im	se	trag,	a	pre	nego	što
im	se	opet	moglo	ući	u	trag,	ptičica	je	odletela	-	to	jest,	slon.
Dafi	i	Mek	Fedn	su	najdrskije	ništarije	u	svom	poslu;	šef	imarazloga	da	veruje	da	su	baš	oni	ukrali	peć	iz	detektivskog	ureda	zimus
u	studenoj	noći	-zbog	čega	su	se	šef	i	svi	prisutni	detektivi	našli	pre
zore	u	rukama	lekara,	neki	smrznutih	nogu,	neki	smrznutih	prstiju,
ušiju	i	drugih	udova.
Dok	sam	čitao	prvu	polovinu	ovoga,	bejah	zadivljen	više	nego
ikad	izvanrednom	oštroumnošću	toga	neobičnog	čoveka.	On	je	ne
samo	video	oštrim	okom	sve	u	sadašnjosti,	nego	se	ni	budućnost	nije
mogla	sakriti	pred	njim.	Uskoro	sam	se	obreo	u	njegovoj	kancelariji	i
rekao	da	ne	mogu	a	da	ne	žalim	što	nije	dao	da	se	pohapse	ti	ljudi	i
tako	osujetio	nevolju	i	gubitak;	ali	njegov	je	odgovor	bio	jednostavan	i
neosporiv:
–	Nije	naše	da	osujećujemo	zločine	nego	da	kažnjavamo.	Ne
možemo	nikog	kazniti	dok	zločin	nije	počinjen.
Napomenuh	da	su	tajnost,	s	kojom	smo	počeli,	narušile
novine;	ne	samo	da	su	otkriveni	svi	naši	podaci	nego	i	svi	naši	planovi
i	namere;	čak	su	imenovane	sve	osumnjičene	osobe,	koje	će	se	sad
nesumnjivo	preporučiti	ili	će	se	sakriti.
–	Neka	ih!	Uveriće	se	da	će	se	moja	ruka,	kad	budem
spreman,	spustiti	na	njih,	u	njihovim	skrovištima,	isto	onako	pouzdano
kao	ruka	sudbine.	Što	se	tiče	novina,	
moramo
	ostati	s	njima	u	dobrim
odnosima.	Slava,	ugled,	neprestano	javno	spominjanje,	to	je	detektivu
nasušni	hleb.	On	mora	objavljivati	podatke,	inače	će	ljudi	pomisliti	da
ih	nema;	mora	objaviti	svoju	teoriju,	jer	ništa	nije	tako	čudno	ni
začudno	kao	detektivska	teorija,	niti	mu	donosi	toliko	divnog	ugleda;
moramo	objavljivati	svoje	planove,	jer	ih	novinari	uporno	traže	od	nas,
i	ne	bismo	ih	mogli	odbiti	a	da	im	se	ne	zamerimo.	Moramo	neprekidno
pokazivati	javnosti	šta	radimo;	inače	će	pomisliti	da	ništa	ne	radimo.
Mnogo	je	lepše	kad	u	novinama	piše:	“Evo	oštroumne	i	izvanredne
teorije	inspektora	Blanta”,	nego	da	piše	nešto	oštro	ili,	što	je	još	gore,
nešto	sarkastično.
–	Uviđam	smisao	vaših	reči.	Ali,	opazio	sam	da	ste	u	jednom
delu	svoje	izjave	u	novinama	jutros	odbili	da	kažete	šta	mislite	o	nekoj
nevažnoj	pojedinosti.
–	Da,	uvek	tako	radimo;	tako	se	postiže	dobar	učinak.	Osim
toga,	ionako	nisam	još	imao	nikakvo	mišljenje	o	tome.
Dao	sam	pozamašnu	svotu	novaca	inspektoru	da	podmiri
tekuće	troškove,	pa	sam	seo	da	čekam	vesti.	Očekivali	smo	da	svaki
čas	počnu	stizati	depeše.	U	međuvremenu	sam	ponovo	pročitao
novine	i	našu	okružnicu	s	opisom,	pa	sam	zapazio	da	se	čini	kao	dasmo	nagradu	od	dvadeset	pet	hiljada	dolara	ponudili	samo
detektivima.	Rekoh	da	mislim	da	bi	je	trebalo	dati	svakome	ko	uhvati
slona.	Inspektor	odvrati:
–	Detektivi	će	naći	slona	pa	će	nagrada	doći	u	prave	ruke.
Drugi	bi	ljudi	mogli	naći	životinju	jedino	kad	bi	motrili	što	rade	detektivi	i
iskoristili	tragove	i	podatke	ukradene	njima,	a	to	bi,	opet,	dalo
detektivima	pravo	na	nagradu.	Prava	je	svrha	nagrade	da	podstiče
ljude	koji	posvećuju	svoje	vreme	i	izvežbanu	pronicljivost	toj	vrsti
posla,	a	ne	da	daje	povlastice	bilo	kojim	građanima	koji	nabasaju	na
plen	a	da	nisu	zaslužili	povlastice	svojim	vrlinama	i	radom.
Ovo	je	svakako	bilo	prilično	razborito.	Telegrafski	aparat	poče
u	uglu	da	otkucava,	i	evo	poruke	koja	je	prispela:
FLAUER	STEJŠEN,	NJUJORK,	7.30	H
NA	TRAGU	SAM.	NAŠAO	NIZ	DUBOKIH	TRAGOVA	NA
OBLIŽNJOJ	FARMI.	SLEDIO	IH	DVE	MILJE	NA	ISTOK	BEZ
USPEHA;	MISLIM	DA	JE	SLON	OTIŠAO	NA	ZAPAD.	POTAJNO	ĆU
GA	SLEDITI	U	TOM	SMERU.
DETEKTIV	DARLI
–	Darli	je	jedan	od	najboljih	ljudi	u	našoj	službi	-reče
inspektor.	-	Uskoro	će	nam	se	opet	javiti.
Stiže	depeša	broj	2:
BARKERS,	NJU	DŽERSI,	7.40	H
UPRAVO	STIGAO.	NOĆAS	PROVALJENO	U	OVDAŠNJU
FABRIKU	STAKLA	I	ODNESENO	OSAMSTO	BOCA.	NAJBLIŽA
VODA	U	VELIKIM	KOLIČINAMA	PET	MILJA	ODAVDE.	KREĆEM
TAMO.	SLON	ĆE	BITI	ŽEDAN.	BOCE	BILE	PRAZNE.
DETEKTIV	BEJKER
–	I	ovo	mnogo	obećava	-	reče	inspektor.	-	Rekao	sam	vam	ja
da	će	njegov	apetit	biti	prilično	dobar	putokaz.	Depeša	broj	3:
TEJLORVIL,	LONG	AJLAND,	8.15	H
STOG	SENA	NESTAO	NOĆAS	U	BLIZINI.	VEROVATNO
POŽDERAN.	NA	TRAGU	SAM,	ODLAZIM	DALJE.
DETEKTIV	HJUBARD
–	Kako	se	samo	kreće	naokolo!	-	uzviknu	inspektor.	-	Znao
sam	ja	da	nas	čeka	težak	posao,	ali	svejedno	ćemo	ga	uhvatiti.FLAUER	STEJSEN,	NJUJORK,	9	H
SLEDIO	TRAGOVE	TRI	MILJE	NA	ZAPAD.	VELIKI,	DUBOKI
I	NEPRAVILNI.	UPRAVO	SREO	FARMERA	KOJI	KAŽE	DA	TO	NISU
SLONOVI	TRAGOVI.	KAŽE	DA	SU	RUPE	OD	MLADICA
KROŠNJATOG	DRVEĆA	KOJE	JE	ISKOPAO	ZIMUS	KAD	JE
ZEMLJA	BILA	ZAMRZNUTA.	DAJTE	Ml	NALOGE	KAKO	DA
POSTUPIM.
DETEKTIV	DARLI
–	Aha!	Ortak	onih	lopova!	Postaje	vruće	-	reče	inspektor.
I	izdiktira	ovu	poruku	Darliju:
UHAPSITE	TOG	ČOVEKA	I	PRISILITE	GA	DA	ODA	SVOJE
DRUGOVE.	SLEDITE	I	DALJE	TRAGOVE	-	I	DO	PACIFIKA	AKO
BUDE	POTREBNO.
ŠEF	BLANT
Sledeća	depeša:
KONI	POINT,	PENSILVANIJA,	8.45	H
NOĆAS	PROVALJENO	U	OVDAŠNJU	PLINARU	I
ODNESENI	NEPLAĆENI	RAČUNI	OD	TRI	MESECA.
DETEKTIV	MARFI
–	O,	bože!	-	usklikne	inspektor.	-	Zar	jede	i	račune	za	plin?
–	Možda,	iz	neznanja;	ali	ne	bi	se	mogao	prehraniti	njima.	Bar
ne	njima	samima.
Tada	stiže	ova	uzbudljiva	depeša:
AJRONVIL,	NJUJORK,	9.30	H
UPRAVO	STIGAO.	SELO	ZGRANUTO.	SLON	PROŠAO
OVUDA	JUTROS	U	PET	SATI.	NEKI	KAŽU	DA	JE	KRENUO	NA
ISTOK,	NEKI	NA	ZAPAD,	NEKI	NA	SEVER,	NEKI	NA	JUG	-	ALI	SVI
KAŽU	DA	NISU	DUGO	ČEKALI	DA	VIDE.	UBIO	KONJA;	PRIBAVIO
SAM	KOMADIĆ	KAO	DOKAZNI	MATERIJAL.	UBIO	GA	SURLOM;	PO
NAČINU	UDARCA	MISLIM	DA	GA	JE	UDARIO	LEVICOM.	PO
POLOŽAJU	U	KOJEM	KONJ	LEŽI	MISLIM	DA	JE	SLON	KRENUO	NA
SEVER	UZ	BERKLIJEVU	ŽELEZNIČKU	PRUGU.	IMA	PREDNOST
OD	ČETIRI	I	PO	SATA,	ALI	ODMAH	KREĆEM	PO	NJEGOVOM
TRAGU.
DETEKTIV	HAVZ.Stadoh	da	uzvikujem	od	veselja.	Inspektor	se	držaše	kao	kip.
Mirno	pozvoni.
–	Alerik,	pozovi	mi	kapetana	Barnsa!
Barns	se	pojavi.
–	Koliko	je	ljudi	spremno	da	izvrši	hitne	naloge?
–	Devedeset	i	šest,	gospodine.
–	Pošaljite	ih	odmah	na	sever!	Neka	se	zbiju	uz	Berklijevu
železničku	prugu,	severno	od	Ajronvila.
–	Razumem,	gospodine.
–	Neka	se	kreću	u	potpunoj	tajnosti!	Čim	ostali	budu	slobodni,
zadržite	ih	radi	daljnjih	naloga!
–	Razumem,	gospodine.
–	Možete	ići!
–	Razumem,	gospodine.
Ubrzo	stiže	još	jedna	depeša:
STEJDŽ	KORNERS,	NJUJORK,	10.30	H
UPRAVO	STIGAO.	SLON	PROŠAO	OVUDA	U	8.15.	SVI
POBEGLI	IZ	GRADA	OSIM	JEDNOG	POLICAJCA.	PO	SVEMU
SUDEĆI,	SLON	NIJE	GAĐAO	POLICAJCA	NEGO	BANDERU.
POGODIO	OBOJE.	PRIBAVIO	SAM	KOMADIĆ	POLICAJCA	KAO
DOKAZNI	MATERIJAL.
DETEKTIV	STAM
–	Slon	se	dakle	uputio	na	zapad	-	reče	inspektor.
–	Međutim,	neće	nam	umaći	jer	su	moji	ljudi	raspoređeni	po
ćelom	tom	kraju.
Sledeća	je	depeša	glasila	ovako:
GLOVERS,	11.15	H
UPRAVO	STIGAO.	SELO	NAPUSTILI	SVI	OSIM
BOLESNIKA	I	STARACA.	SLON	PROŠAO	PRE	TRI	ČETVRT	SATA.
MASOVNI	SASTANAK	DRUŠTVA	PROTIV	ANTIALKOHOLIZMA	BIO
U	TOKU;	TURIO	SURLU	KROZ	PROZOR	I	OPRAO	GA	VODOM	IZ
CISTERNE.	NEKI	PROGUTALI	VODU	-	POSLE	UMRLI;	NEKOLICINA
SE	UTOPILA.	DETEKTIVI	GROŠ	I	O’ŠONESI	PROLAZILI	KROZGRAD,	ALI	IŠLI	NA	JUG	-	PA	SE	MIMOIŠLI	SA	SLONOM.	CEO	KRAJ
NA	MNOGO	MILJA	UNAOKOLO	U	STRAHU	-	LJUDI	BEŽE	IZ	KUĆA.
KUD	GOD	SE	OKRENU,	NAIĐU	NA	SLONA,	MNOGI	IZGINULI.
DETEKTIV	BRANT
Umalo	što	se	nisam	rasplakao,	toliko	me	potresao	taj	pokolj.
Ali	inspektor	samo	reče:
–	Vidite…	opkoljavamo	ga.	Naslućuje	da	smo	blizu;	opet	je
krenuo	na	istok.
Ali	čekale	su	nas	nove	nepovoljne	vesti.	Telegram	je	preneo
ovu	poruku:
HODŽENSPORT,	12.19	H
UPRAVO	STIGAO.	SLON	PROŠAO	PRE	POLA	SATA
IZAZIVAJUĆI	UŽAS	I	UZBUNU.	HARAO	PO	ULICAMA;	DVA	LIMARA
PROLAZILA,	JEDNOG	UBIO	-DRUGI	POBEGAO.	OPŠTA	ŽALOST.
DETEKTIV	O’FLAERTI
–	Sad	je	baš	usred	mojih	ljudi	-	reče	inspektor.
–	Ništa	ga	ne	može	spasiti.
Pristizao	je	niz	depeša	od	detektiva	koji	su	bili	raštrkani	po
Nju	Džersiju	i	Pensilvaniji,	i	koji	su	sledili	putokaze	što	su	se	sastojali
od	opustošenih	staja,	radionica	i	biblioteka	nedeljnih	verskih	škola,
gajeći	velike	nade	-	nade	što	su	uistinu	graničile	s	pouzdanjem.
Inspektor	reče:
–	Kad	bih	bar	mogao	stupiti	u	vezu	s	njima	i	narediti	im	da
krenu	na	sever,	ali	to	je	nemoguće.	Detektiv	svraća	u	telegrafski	ured
samo	da	pošalje	izveštaj;	zatim	opet	odlazi	i	čovek	ne	zna	gde	bi	ga
mogao	naći.
Tada	stiže	ova	depeša:
BRIDŽPORT,	KONEKTIKAT,	12.15	H
BARNAM	NUDI	4000	DOLARA	NA	GODINU	DANA	ZA
ISKLJUČIVO	PRAVO	DA	SE	SLUŽI	SLONOM	KAO	POKRETNIM
REKLAMNIM	SREDSTVOM	DOK	GA	DETEKTIVI	NE	PRONAĐU.
ŽELI	DA	NALEPI	NA	NJEGA	CIRKUSKE	PLAKATE.	TRAŽI	HITAN
ODGOVOR.
DETEKTIV	BOGS–	To	je	puki	besmisao!	-	uzviknuh.
–	Naravno	-	prihvati	inspektor.	-	Očigledno	me	gospodin
Barnam,	koji	misli	da	je	ne	znam	kako	lukav,	ne	poznaje,	ali	ja
poznajem	njega.
Tada	izdiktira	ovaj	odgovor	na	tu	depešu.
PONUDA	GOSPODINA	BARNAMA	ODBIJENA.	7000
DOLARA	ILI	NIŠTA.
ŠEF	BLANT
–	Tako.	Nećemo	morati	dugo	čekati	na	odgovor.	Gospodin
Barnam	nije	kod	kuće,	u	telegrafskom	je	uredu,	takav	mu	je	običaj	kad
ima	posla.	U	roku	od	tri…
VREDI	-	P.	T.	BARNAM
Tako	ga	preseče	u	reči	kuckavi	telegrafski	aparat.	Pre	nego
što	sam	dospeo	reći	koju	o	toj	neobičnoj	zgodi,	sledeća	depeša	skrene
moje	misli	drugim,	vrlo	neveselim	tokom.
BOLIVIJA,	NJUJORK,	12.50	H
SLON	STIGAO	OVAMO	S	JUGA!	UDARIO	U	ŠUMU	U	11.50
RASTERAVŠI	UZ	PUT	SPROVOD	I	SMANJIVŠI	BROJ
OŽALOŠĆENIH	ZA	DVOJE.	GRAĐANI	ISPALILI	NEKOLIKO	HITACA
IZ	MALOKALIBARSKOG	TOPA	A	ONDA	SE	RAZBEŽALI.	DETEKTIV
BARK	I	JA	STIGLI	DESET	MINUTA	KASNIJE,	SA	SEVERA,	ALI
ZAMENILI	NEKE	JAME	ZA	OTISKE	STOPALA	PA	IZGUBILI	MNOGO
VREMENA;	NAJZAD	NAŠLI	PRAVI	TRAG	I	SLEDILI	GA	DO	ŠUME.
TADA	SMO	BAULJALI	I	DALJE	DOBRO	PAZILI	NA	TRAG	TE	TAKO
ZAŠLI	U	ŠIKARU.	BARK	JE	BIO	SPREDA.	NA	ŽALOST,	ŽIVOTINJA
SE	ZAUSTAVILA	DA	SE	ODMORI;	BARK	JE,	KAKO	JE	SAGNUO
GLAVU,	ZAOKUPLJEN	TRAGANJEM,	NALETEO	NA	SLONOVE
ZADNJE	NOGE	PRE	NEGO	JE	SHVATIO	KOLIKO	MU	JE	BLIZU.
BARK	JE	U	ISTOM	ČASU	SKOČIO	NA	NOGE,	DOHVATIO	GA	ZA
REP	I	VESELO	USKLIKNUO:	“MOJA	JE	NA…!	ALI	NIJE	DALJE
DOPRO	JER	JE	JEDAN	JEDINI	UDARAC	GOLEMOM	SURLOM
OBORIO	OSTATKE	HRABROG	MOMKA	NA	ZEMLJU.	JA	POTEKAO
NATRAG,	A	SLON	SE	OKRENUO	PA	ZA	MNOM	SVE	DO	RUBA
ŠUME	JUREĆI	UŽASNO	BRZO,	I	BIO	BIH	SVAKAKO	PROPAO	DA
SE,	HVALA	BOGU,	NISU	PONOVO	UMEŠALI	OSTACI	SPROVODA	I
ODVRATILI	MU	PAŽNJU.	UPRAVO	SAM	DOZNAO	DA	OD
SPROVODA	NIJE	NIŠTA	OSTALO;	ALI	TO	NIJE	NIKAKAV	GUBITAK
JER	IMA	OBILJE	MATERIJALA	ZA	DRUGI.	DOTLE	SE	SLONPONOVO	IZGUBIO.
DETEKTIV	MALRUNI
Nismo	primili	nikakvih	novih	vesti	osim	od	marljivih	i
samosvesnih	detektiva	raštrkanih	po	Nju	Džersiju,	Pensilvaniji,
Delavari	i	Virdžiniji	-	koji	su	svi	sledili	sveže	i	dobre	tragove	-	sve	do
malo	posle	dva	sata	po	podne,	kad	je	stigla	ova	depeša:
BAKSTER	SENTER,	14.15	H
SLON	BIO	OVDE,	OBLEPLJEN	CIRKUSKIM	PLAKATIMA,	I
RASTERAO	VERSKI	SKUP	OBORIVŠI	I	RANIVŠI	MNOGE	KOJI
SAMO	ŠTO	NISU	STUPILI	U	BOLJI	ŽIVOT.	GRAĐANI	GA	UTORILII
POSTAVILI	STRAŽU.	KAD	SMO	MALO	POSLE	DETEKTIV	BRAUN	I
JA	STIGLI,	UŠLI	SMO	U	TOR	DA	USTANOVIMO	SLONOV
IDENTITET	S	POMOĆU	FOTOGRAFIJE	I	OPISA.	SVE	SE	TAČNO
POKLAPALO	OSIM	NEČEGA	ŠTO	NISMO	MOGLI	VIDETI	-
BRAZGOTINE	POD	PAZUHOM.	DA	BI	PROVERIO,	BRAUN	SE
PODVUKAO	DA	VIDI	TE	JE	IZGUBIO	GLAVU	-TO	JEST	SLON	MU
JU	JE	SMRSKAO	I	ŠATRO,	PA	NIŠTA	NIJE	IZIŠLO	NA	VIDELO.	SVI
SE	RAZBEŽALI;	I	SLON	POBEGAO	UDARAJUĆI	LEVO	I	DESNO	SA
MNOGO	USPEHA.	UMAKAO	JE	ALI	JE	OSTAVIO	ZA	SOBOM
JASNE	KRVAVE	TRAGOVE	OD	RANA	OD	TOPOVSKIH	KUGLI.
POUZDANO	JE	DA	ĆEMO	GA	PONOVO	PRONAĆI.	UDARIO	NA
JUG.	KROZ	GUSTU	ŠUMU.
DETEKTIV	BRANT
To	je	bila	poslednja	depeša.	U	sumrak	je	pala	tako	gusta
magla	da	čovek	nije	mogao	ništa	razabrati	ni	na	tri	koraka	pred
sobom.	Tako	je	potrajalo	ćelu	noć.	Trajekti,	pa	čak	i	omnibusi,	prestali
su	da	saobraćaju.		
3
	
Sutradan	ujutro	novine	su	bile	isto	onako	pune	detektivskih
teorija	kao	i	pre;	u	njima	su	bile	sve	one	tragične	činjenice	koje	smo
već	znali,	i	još	mnoge	druge	koje	su	brzojavno	primile	od	svojih
dopisnika.	Po	jednu	trećinu	svakog	stupca	zauzimali	su	bleštavi
naslovi,	od	kojih	me	hvatala	muka.
BELI	SLON	NA	SLOBODI!	I	DALJE	NA	SVOM	KOBNOM
PUTU!	ČITAVA	SELA	NAPUSTILI	PRESTRAVLJENI	STANOVNICI!
PRED	NJIM	GOLI	STRAH,	ZA	NJIM	SMRT	I	PUSTOŠ!	ZA	NJIMADETEKTIVI!	STAJE	RAZORENE,	FABRIKE	OPUSTOŠENE,	LETINE
POŽDERANE,	JAVNI	SKUPOVI	RASPRŠENI,	SVE	POPRAĆENO
PRIZORIMA	NEOPISIVOG	KRVOPROLIĆA!	MIŠLJENJA	TRIDESET
ČETVORICE	NAŠIH	NAJISTAKNUTIJIH	DETEKTIVA!	MIŠLJENJE
ŠEFA	BLANTA!
–	Tako!	-	reče	inspektor	Blant	gotovo	odajući	uzbuđenje.	-
Ovo	je	veličanstveno!	Ovo	je	najveća	sreća	koja	je	ikad	snašla	jednu
detektivsku	organizaciju.	Glas	će	se	o	ovome	proneti	s	kraja	na	kraj
sveta	i	trajaće	dok	je	sveta	i	veka,	a	s	njim	i	moje	ime.
Ali	ja	se	nisam	imao	čemu	radovati.	Osećao	sam	se	kao	da
sam	sam	počinio	sve	one	krvave	zločine,	a	da	je	slon	samo	moje
neodgovorno	oruđe.	I	koliko	se	samo	onaj	popis	povećao!	U	jednom
mestu	“slon	se	“umešao”	u	izbore	i	pobio	pet	glasača	koji	su	više	puta
glasali.”	Nakon	toga	je	smlavio	dva	kukavca	koji	su	se	zvali	O’Donohju
i	Mek	Flenigan,	a	koji	su	“tek	dan	pre	našli	utočište	u	domu	potlačenih
iz	svih	zemalja,	i	upravo	prvi	put	uživali	plemenito	pravo	američkih
građana	na	biralištu	kad	ih	obori	neumoljiva	ruka	Sijamskog	biča”.	U
drugom	mestu	je	“naišao	na	nekog	ludog	senzacionalističkog
propovednika	kako	priprema	za	iduću	sezonu	junačke	napade	na	ples,
pozorište	i	druge	zabave	koje	mu	ne	mogu	vratiti	milo	za	drago,	i	stao
na	njega”.	A	u	trećem	je	“ubio	putujućeg	prodavca	gromobrana”.	I	tako
se	popis	nastavljao,	sve	krvaviji	i	krvaviji,	sve	sumorniji	i	sumorniji.
Šezdeset	je	osoba	pobio,	a	dvesta	i	četrdeset	ranio.	Svi	su	izveštaji
pošteno	svedočili	o	delatnosti	i	revnosti	detektiva,	i	svi	su	završavali
napomenom	da	su	“trista	hiljada	građana	i	četiri	detektiva	videli	tog
stravičnog	stvora,	a	dvojicu	je	od	tih	detektiva	usmrtio”.
Strepio	sam	da	telegrafski	aparat	opet	ne	počne	otkucavati.
Uskoro	su	nas	poruke	stale	zasipati,	ali	su	me	ugodno	iznenadile.
Ubrzo	je	postalo	jasno	da	se	slonu	izgubio	svaki	trag.	Magla	mu	je
pomogla	da	neprimetno	nađe	dobro	skrovište.	Depeše	iz	mesta	toliko
udaljenih	jedno	od	drugoga	da	je	to	bilo	smešno,	javljale	su	da	su	u
toliko	i	toliko	sati	ljudi	opazili	u	magli	neodređenu	golemu	masu	koja	je
“začelo	bila	slon”.	Tu	su	neodređenu	golemu	masu	opazili	u	Nju
Hevnu,	u	Nju	Džersiju,	u	Pensilvaniji,	usred	države	Njujork,	u	Bruklinu,
pa	čak	i	u	samom	gradu	Njujorku!	Ali	je	svugde	ta	neodređena	golema
masa	u	tren	oka	iščezla	bez	traga	i	glasa.	Svaki	je	od	mnogobrojnih
detektiva	raštrkanih	po	tom	golemom	prostranstvu	slao	izveštaje
svakog	sata,	i	svaki	je	od	njih,	ama	baš	svaki,	bio	na	tragu,	i	pratio
nešto,	i	bio	nečemu	za	petama.
Ali	dan	prođe	a	da	ništa	drugo	ne	donese.Sutradan	isto	tako.
Novinski	izveštaji	stadoše	bivati	jednolični	od	činjenica	koje
se	nisu	svodile	ni	na	šta,	tragova	koji	nisu	nikuda	vodili,	i	mišljenja	koja
su	gotovo	sasvim	iscrpla	sve	ono	što	može	iznenaditi,	oduševiti	i
poneti.
Po	inspektorovom	savetu,	udvostručih	nagradu.
Prođoše	još	četiri	dosadna	dana.	Tada	žestok	udarac	pogodi
jadne,	revnosne	detektive	-	novinari	odbiše	da	im	objavljuju	teorije	i
hladno	im	rekoše:	“Dajte	nam	da	odahnemo!”
Dve	sedmice	posle	nestanka	slona	povisih	nagradu,	po
inspektorovom	savetu,	na	sedamdeset	i	pet	hiljada	dolara.	Bejaše	to
pozamašna	svota,	ali	sam	odlučio	da	radije	žrtvujem	svu	svoju	ličnu
imovinu	nego	da	izgubim	dobar	glas	kod	svoje	vlade.	Pošto	su	se
detektivi	našli	u	nevolji,	okomiše	se	i	novine	na	njih	i	stadoše	ih
obasipati	najžučljivijim	pogrdama.	To	je	dalo	komedijašima	ideju	da	se
preruše	u	detektive	i	progone	slona	po	pozornici	na	sasvim	budalast
način.	Karikaturisti	su	prikazivali	detektive	kako	durbinom	pretražuju
kraj	dok	im	slon,	za	leđima,	krade	jabuke	iz	džepova.	I	crtali	su
svakojake	smešne	karikature	detektivske	značke	-	sigurno	ste	videli	tu
značku	otisnutu	zlatnom	bojom	na	poleđini	detektivskih	romana,	na
njoj	je	razrogačeno	oko	i	natpis	“Ml	NIKAD	NE	SPAVAMO”.	Kad	bi
detektivi	svratili	da	nešto	popiju,	tobože	šaljivi	gostioničar	vaskrsnuo	bi
zastarelu	jezičku	izreku	upitavši	ih:
–	Želite	li	neumivenicu?
–	Sa	svih	su	strana	pljuštale	poruge.
Ali	jedan	je	čovek	ostao	na	sve	to	miran,	hladnokrvan,
nepromenjen.	Bio	je	to	onaj	stanac-kamen,	glavni	inspektor.	Njegovo
junačko	oko	nije	ni	trenutak	poniklo,	njegovo	vedro	samopouzdanje
nije	se	ni	trenutak	pokolebalo.	Neprekidno	je	govorio:
–	Neka	se	samo	rugaju;	ko	se	poslednji	smeje,	najslađe	se
smeje.
Moje	je	divljenje	prema	tom	čoveku	preraslo	u	pravo
obožavanje.	Bio	sam	neprestano	uz	njega.	U	njegovom	mi	je	uredu
postalo	neugodno,	i	svaki	mi	je	dan	bivalo	sve	neugodnije	i
neugodnije.	Ali,	ako	je	on	to	mogao	podneti,	želeo	sam	i	ja…	bar	dok
mogu.	I	tako	sam	redovno	dolazio	i	ostajao	kod	njega…	što	kanda	niko
drugi	osim	stručnjaka	nije	bio	kadar.	Svi	su	se	čudom	čudili	kako	sam
mogao;	počesto	mi	se	činilo	da	ću	morati	dići	ruke,	ali	bih	u	takvomčasu	pogledao	u	ono	njegovo	mirno	i	naoko	duhom	odsutno	lice	pa	bih
ustrajao.
Jednog	jutra,	otprilike	tri	sedmice	posle	nestanka	slona,	bio
sam	zaustio	da	kažem	kako	ću	morati	položiti	oružje	i	povući	se,	kad
me	veliki	detektiv	preduhitri	u	mom	naumu	predloživši	mi	još	jedan
izvanredan	i	majstorski	potez.
Taj	je	bio	da	se	nagodimo	s	lopovima.	Domišljatost	ovoga
čoveka	nadmašivala	je	sve	što	sam	ikad	video,	a	ja	sam	često	bio	u
doticaju	s	najpametnijim	glavama	na	svetu.	Reče	kako	je	uveren	da	bi
se	mogao	s	njima	nagoditi	da	vrate	slona	za	sto	hiljada	dolara.	Rekoh
kako	verujem	da	bih	mogao	skupiti	toliko	novaca,	ali	šta	će	biti	s	onim
jadnim	detektivima	koji	su	onako	zdušno	radili?	On	reče:
–	Pri	nagodbama	oni	uvek	dobijaju	polovinu.
Tako	otpade	moj	jedini	prigovor.	Tada	inspektor	napisa	dve
ovakve	poruke:
DRAGA	GOSPOĐO,	VAŠ	MUŽ	MOŽE	ZARADITI	VELIKU
SVOTU	NOVACA	(I	BITI	POTPUNO	ZAŠTIĆEN	OD	ZAKONA)	AKO
ODMAH	STUPI	U	VEZU	SA	MNOM
ŠEF	BLANT
I	posla	jednu	poruku	po	svom	poverljivom	glasniku	“navodnoj
supruzi”	Cigle	Dafija,	a	drugu	navodnoj	supruzi	Riđeg	Mek	Fedna.
Za	sat	vremena	stigoše	ovi	uvredljivi	odgovori:
TI	STARI	BLESANE	-	CIGLA	DAFI	JE	MRTAV	IMA	VEĆ	DVE
GODINE.
BRIDŽET	MAHONI
ŠEFE	BENO	-	RIĐI	MEK	FEDN	JE	OBEŠEN	I	U	RAJU	VEĆ
18	MESECI.	TO	ZNA	SVAKO	MAGARE	OSIM	DETEKTIVA.
MERI	O’HULIGAN
–	Odavno	sam	već	slutio	da	je	tako	-	reče	inspektor.	-	Ovaj
dokaz	potvrđuje	kako	mi	je	instinkt	nepogrešiv.
Čim	mu	nešto	ne	bi	pošlo	za	rukom,	imao	je	u	pripremi	nešto
novo.	Odmah	je	za	jutarnje	novine	napisao	oglas	od	kojeg	sam
sačuvao	jedan	primerak:
A.	-	xwbiv.	242	N.	Tjnd-fz328wmlg.	Ozpo,	-:2	m!	ogw.	Mum.
Reče	da	će	ovo	dovesti	lopova,	ako	je	živ,	na	uobičajenosastajalište.	Nadalje	objasni	da	je	uobičajeno	sastajalište	mesto	gde
se	obavljaju	svi	poslovi	između	detektiva	i	kriminalaca.	Taj	će	se
sastanak	održati	sutradan	u	ponoć.
Dakle,	nismo	mogli	ništa	više	učiniti	pa	brže-bolje	odoh	iz
kancelarije,	uistinu	srećan	što	mi	se	ukazala	ta	prilika.
Sutradan,	u	jedanaest	časova	noću,	doneo	sam	sto	hiljada
dolara	u	novčanicama	i	uručio	ih	šefu.	Malo	zatim	on	se	oprosti	sa
mnom,	a	u	očima	mu	se	ogledaše	ono	junačko,	staro,	nepomućeno
samopouzdanje.	Jedva	nekako	prođe	gotovo	nepodnosiv	sat	vremena;
tada	začuh	njegove	blažene	korake	i	ustadoh	dahćući	i	teturajući	da
mu	pođem	u	susret.	Kako	su	mu	pametne	oči	pobednički	plamtele!	On
reče:
–	Nagodili	smo	se!	Sutra	će	ona	zanovetala	svirati	drugu
pesmu!	Hodite	za	mnom!
Uze	upaljenu	sveću	i	siđe	u	prostran	nadsvođen	podrum	u
kojem	je	šezdeset	detektiva	uvek	spavalo,	i	u	kojem	ih	se	dvadesetak
sad	kartalo	da	utuku	vreme.	Išao	sam	u	stopu	za	njim.	On	hitro	pođe
prema	mračnom	i	dalekom	kraju	podruma,	i	baš	kad	se	stadoh	gušiti	i
gubiti	svest,	on	se	spotakne	i	pade	preko	ispruženih	udova	nekog
grdnog	stvora,	te	začuh	kako	padajući	uzvikuje:
–	Naša	je	plemenita	struka	osvetlala	obraz.	Evo	vam	vašeg
slona!
Odnesoše	me	gore	u	ured	i	privedoše	svesti	karbolom.
Sjatiše	se	svi	detektivi	i	nastade	takvo	pobedničko	slavlje	kakvo	još
nikad	nisam	video.	Pozvaše	novinare,	otvoriše	košare	šampanjca,
napijahu	zdravice,	a	ushićenom	rukovanju	i	čestitanju	nikad	kraja.
Dakako	da	je	šef	bio	junak	dana,	a	njegova	je	sreća	bila	tako	potpuna,
i	tako	strpljivo	i	čestito	i	junački	stečena,	da	sam	uživao	gledajući	ga,
premda	sam	ostao	beskućnik	i	prosjak,	premda	je	moj	dragoceni
hranjenik	bio	mrtav,	a	ja	izgubio	položaj	u	službi	svoje	domovine	zbog
nečega	što	će	se	uvek	činiti	da	je	bilo	kobno	i	nehajno	vršenje	časne
dužnosti.	U	mnogim	se	rečitim	pogledima	odražavalo	duboko	divljenje
prema	šefu,	a	mnogi	su	detektivi	šaputali:	-	Gle	nema	mu	premca	u
struci,	samo	mu	daj	trag,	ništa	mu	više	ne	treba,	i	nema	toga	što	neće
naći.	-	Svi	su	silno	uživali	dok	su	delili	onih	pedeset	hiljada	dolara;	kad
su	ih	podelili,	šef	je,	trpajući	svoj	deo	u	džep,	održao	kratak	govor	u
kojem	je	rekao:
–	Neka	vam	je	u	slast,	momci,	jer	ste	ih	zaslužili;	i	ne	samo
to,	doneli	ste	neumrlu	slavu	detektivskoj	struci.Uto	stiže	ova	depeša:
MONRO,	MIČIGEN,	22	H
PRVI	PUT	U	VIŠE	OD	TRI	SEDMICE	NAIŠAO	NA	POŠTU.
SLEDIO	NA	KONJU	OTISKE	STOPALA	KROZ	ŠUMU	HILJADU
MILJA.	SVAKI	DAN	SVE	JASNIJI.	NE	BRINITE	-	ZA	NEDELJU	DANA
SLON	ĆE	BITI	MOJ.	TO	JE	SASVIM	SIGURNO.
DETEKTIV	DARU
Šef	nazdravi:
–	Tri	puta	ura	za	Darlija,	jednu	od	najpametnijih	glava	u	našoj
službi	-	a	tada	zapovedi	da	mu	telegrafišu	neka	se	vrati	kući	da	primi
svoj	deo	nagrade.
Tako	je	završila	ta	čudesna	zgoda	s	ukradenim	slonom.
Sutradan	su	novine	bile	opet	pune	hvala	i	lepih	reči,	osim	jednog
bednog	izuzetka.	Taj	je	list	pisao:	“Velik	li	je	taj	detektiv!	Možda	je	malo
spor	da	pronađe	takvu	sitnicu	kao	što	je	zagubljeni	slon	-	može	ga
tražiti	danima	i	spavati	s	njegovim	usmrdelim	lešom	noćima	pune	tri
sedmice,	ali	naposletku	će	ga	naći…	ako	uspe	nagovoriti	čoveka	koji
ga	je	zagubio	da	mu	pokaže	gde	ga	je	zagubio!”
Zauvek	sam	izgubio	jadnog	Hasana.	One	topovske	kugle
ranile	su	ga	nasmrt,	pa	se	u	magli	zavukao	u	ono	gadno	mesto	i	tamo
je,	opkoljen	neprijateljima	i	u	neprestanoj	opasnosti	da	ga	ne	otkriju,
skapavao	od	gladi	i	muka	dok	mu	smrt	nije	donela	mir.
Pogodba	me	stajala	sto	hiljada	dolara;	detektivski	troškovi
iznosili	su	još	četrdeset	i	dve	hiljade	dolara;	nikad	više	nisam	zatražio
službu	od	svoje	vlade;	propao	sam	i	potucam	se	po	svetu…	ali	moje
divljenje	prema	onom	čoveku,	za	koga	verujem	da	je	najveći	detektiv
kojeg	je	svet	ikad	video,	ostalo	je	nepomućeno	do	dana	današnjega,	i
ostaće	tako	do	kraja	života.
1882LJUDOŽDERI	U	VOZU
Nedavno	sam	bio	u	Sent	Luisu	i,	na	putu	na	zapad,	pošto
sam	prešao	u	drugi	voz	u	Ter	Hout,	u	državi	Indijani,	na	jednoj	je	maloj
stanici	ušao	i	seo	do	mene	gospodin	blagog,	dobrodušnog	lica,	od
svojih	četrdeset	i	pet	ili	možda	pedeset	godina.	Lepo	smo	razgovarali
o	koječemu	oko	sat	vremena,	pa	sam	zaključio	da	je	vrlo	inteligentan	i
zabavan.	Kad	je	čuo	da	sam	iz	Vašingtona,	odmah	se	počeo	raspitivati
za	pojedine	javne	radnike	i	za	poslove	Kongresa;	ubrzo	sam	uvideo	da
razgovaram	s	čovekom	koji	odlično	poznaje	sve	začkoljice	i	zavrzlame
političkog	života	u	prestonici,	čak	i	običaje	i	manire,	i	uobičajene
postupke	senatora	i	zastupnika	u	domovinama	Federalne
zakonodavne	skupštine.	Domalo	su	dva	čoveka	zastala	časak	pokraj
nas	i	jedan	je	rekao	drugome:
–	Harise,	ako	mi	to	učiniš,	neću	te	nikad	zaboraviti,	sinko	moj!
Oči	mog	novog	druga	zasjale	su	od	zadovoljstva.	Pomislio
sam	da	su	te	reči	probudile	u	njemu	neku	dragu	uspomenu.	Tada	mu
lice	postade	zamišljeno	-	gotovo	mračno.	Obrati	mi	se	ovako:
–	Da	vam	ispripovedam	jednu	priču;	otkriću	vam	tužno
poglavlje	u	svom	životu	-	poglavlje	koje	nisam	nikad	spominjao	otkako
su	se	ti	događaji	zbili.	Slušajte	pažljivo	i	obećajte	mi	da	me	nećete
prekidati.
Rekoh	da	neću,	i	on	mi	ispriča	ovu	čudnu	dogodovštinu
govoreći	na	mahove	živo,	na	mahove	setno,	ali	uvek	osećajno	i
ozbiljno.
Dana	19.	decembra	1835.	krenuo	sam	iz	Sent	Luisa
večernjim	vozom	u	Čikago.	U	vozu	je	bilo	svega	dvadeset	i	četiri
putnika.	Nije	bilo	ni	žena	ni	dece.	Bili	smo	odlično	raspoloženi	i	uskoro
smo	sklopili	prijatna	poznanstva.	Po	svemu	se	činilo	da	će	putovanje
biti	prijatno;	niko	u	društvu	nije,	mislim,	ni	sanjao	o	grozotama	koje	su
nas	uskoro	snašle.
U	11	časova	noću	počeo	je	jako	da	pada	sneg.	Odmah	pošto
smo	napustili	malo	selo	Velden,	našli	smo	se	u	onoj	strahovitoj
prerijskoj	pustoši	koja	se	prostire	na	milje	i	milje	u	nenastanjenoj
pustinji	sve	tamo	do	naselja	Džubili.	Vetrovi	kojima	nisu	stajali	na	putu
ni	drveće	ni	brda,	pa	čak	ni	stene,	divlje	su	zavijali	preko	ravnepustinje	terajući	pred	sobom	snežne	pahuljice	kao	penu	na	vrhovima
valova	uzburkanog	mora.	Sneg	je	brzo	rastao;	a	znali	smo,	po
smanjenoj	brzini	voza,	da	se	lokomotiva	probija	kroz	njega	sve	teže	i
teže.	Kadikad	se	zaista	gotovo	zaustavljala	usred	velikih	nanosa	što
su	se	gomilali	na	pruzi	kao	gorostasni	grobovi.	Razgovori	su	stali
zapinjati.	Veselje	je	zamenila	duboka	zabrinutost.	Misao	da	bismo
mogli	biti	zarobljeni	u	snegu,	u	goloj	preriji,	pedeset	milja	daleko	od
prve	kuće,	javila	se	u	svačijoj	glavi	i	širila	sumoran	uticaj	na	svačiji
duh.
U	dva	sata	ujutru	prenuo	sam	se	iz	teskobnog	dremeža	jer	je
oko	mene	prestalo	svako	kretanje.	U	tren	oka	sinula	mi	je	u	glavi
jeziva	istina	-	zatrpani	smo	u	snežnom	nanosu.	“Svi	upomoć!”	Svi	su
skočili	da	se	odazovu	pozivu.	Svi	smo	do	jednoga	jurnuli	van	u	olujnu
noć,	mrkli	mrak,	valovit	sneg,	besnu	oluju,	svesni	da	bi	nam	svaki
izgubljeni	trenutak	mogao	svima	doneti	propast.	Lopate,	ruke,	daske	-
svašta,	sve	čime	se	mogao	ukloniti	sneg,	bilo	je	smesta	upotrebljeno
za	naše	zajedničko	dobro.	Bio	je	to	neobičan	prizor,	ta	mala	grupa
mahnitih	ljudi	što	se	bore	s	nanesenim	snegom,	jedni	u	najtamnijoj
pomrčini	a	drugi	pod	oštrim	svetlom	fara	lokomotive.
Nepun	sat	je	bio	dovoljan	da	se	osvedočimo	kako	su	nam
napori	sasvim	uzaludni.	Dok	smo	mi	odstranjivali	jedan	nanos,	oluja	je
zakrčila	prugu	sa	desetak	drugih.	A	što	je	najgore,	otkrili	smo	da	je	u
poslednjem	velikom	jurišu	koji	je	lokomotiva	učinila	na	neprijatelja
pukla	uzdužna	osovina	na	pogonskom	točku.	Sve	da	je	pruga	i	bila
slobodna,	bili	bismo	nemoćni.	Ušli	smo	u	vagon	izmoreni	radom	i	vrlo
žalosti.	Okupili	smo	se	oko	peći	i	ozbiljno	pretresli	položaj.	Nismo	imali
nikakvih	zaliha	hrane	-	to	je	bila	najveća	nevolja.	Nismo	se	bojali	da
ćemo	se	smrznuti,	jer	je	u	tenderu	bilo	dovoljno	drva.	To	nam	je	bila
jedina	uteha.	Raspravljanje	se	završilo	napokon	tako	da	smo	se	složili
s	kondukterovim	ubitačnim	zaključkom,	to	jest	da	bi	smrt	zadesila
svakog	čoveka	koji	bi	pokušao	pešice	da	prevali	pedeset	milja	po
takvom	snegu.	Nismo	mogli	poslati	po	pomoć,	a	sve	da	smo	i	mogli,
pomoć	ne	bi	nikad	stigla.	Morali	smo	se	pokoriti	i	čekati,	najstrpljivije
što	smo	mogli,	pomoć	ili	smrt	od	gladi!	Mislim	da	se	i	najhrabrije	srce
načas	sledilo	kad	su	te	reći	bile	izgovorene.
Posle	sat	vremena	razgovori	su	se	sveli	na	tiho	mrmljanje
ovde-onde	u	vagonu,	što	se	čulo	na	mahove	između	naleta	vetra;
svetiljke	su	potamnele,	većina	se	stradalnika	smestila	između	titravih
sena	da	razmišlja	-	da	zaboravi	sadašnjost,	ako	može	-	da	spava,	ako
bude	kadra.Večna	je	noć	-	nama	je	svakako	činila	večna	-	istrošila	najzad
svoje	duge	i	spore	sate	i	na	istoku	je	pukla	hladna	siva	zora.	Kako	je
svetio	bivalo	jače,	putnici	su	se	počeli	micati	i	davati	znakove	života,
jedan	za	drugim,	i	svaki	je	redom	odgurnuo	s	čela	šešir	spuštenog
oboda,	protegao	ukočene	udove	i	zirnuo	kroz	prozore	na	neveselu
krajinu.	Uistinu	je	bila	nevesela!	-	nigde	ni	žive	duše;	ni	ljudskog
naselja,	ništa	osim	prostrane	bele	pustinje,	uzdginute	ponjave	snega
gonio	je	vetar	amo-tamo	-	more	zakovitlanih	pahuljica	zaklanjalo	je
nebeski	svod.
Celog	dana	smo	kunjali	po	vagonima,	malo	govorili,	mnogo
mislili.	Još	jedna	duga	i	sumorna	noć	-	i	glad.
Još	jedno	svanuće	-	još	jedan	dan	ćutnje,	jada,	ubitačne
gladi,	beznadežnog	čekanja	pomoći	koja	nije	mogla	stići.	Noć
nemirnog	dremeža,	puna	snova	o	gošćenju	-	buđenja	bolna	od	muka
gladi.
Četvrti	je	dan	došao	i	prošao	-	i	peti!	Pet	dana	groznog
zatočeništva!	Divlja	je	glad	virila	iz	svakog	oka.	U	svakom	je	oku	bio
znak	strašnog	značenja	-	nagoveštaj	nečega	što	se	nejasno	oblikovalo
u	svačijem	srcu	-	nečega	što	se	još	ničiji	jezik	nije	usuđivao	da	izrazi
recima.
Šesti	je	dan	prošao	-	i	sedmi	je	svanuo	najmračnijoj,
najunezverenijoj	i	najočajnijoj	grupi	ljudi	koja	je	ikad	stajala	u	senci
smrti.	Sad	mora	izići	na	javu!	Ono	što	je	raslo	u	svim	srcima	bilo	je
spremno	da	napokon	poteče	sa	svih	usana!	Priroda	je	bila	napeta	do
krajnjih	granica	-morala	je	popustiti.	RIČARD	H.	GASTON	iz	Minesote,
visok,	koštunjav,	bled,	ustade.	Svi	su	znali	šta	je	na	pomolu.	Svi	su	se
pripremili	-	svaki	osećaj,	sve	što	bi	bilo	nalik	na	uzbuđenje	bilo	je
prigušeno	-	u	očima	koje	su	donedavno	bile	onako	divlje,	javila	se
jedino	smirena,	zamišljena	ozbiljnost.
–	Gospodo	-	ne	možemo	dalje	ovako!	Vreme	je	na	izmaku!
Moramo	odrediti	ko	će	od	nas	umreti	da	bi	ostale	snabdeo	hranom.
GOSPODIN	DŽON	DŽ.	VILIJEMS	iz	llinoisa	ustade	i	reče:	–
Gospodo,	ja	predlažem	za	kandidata	velečasnog	Džemsa	Sojera	iz
Tenesija.
GOSPODIN	VILIJEM	R.	ADAMS	iz	Indijane	reče:	-	Ja
predlažem	za	kandidata	gospodina	Denijela	Slouta	iz	Njujorka.
GOSPODIN	ČARLS	DŽ.	LENGDON:	–	Ja	predlažem	za
kandidata	gospodina	Semjuela	A.	Bouena	iz	Sent	Luisa.GOSPODIN	SLOUTE.	–	Gospodo…	ja	želim	da	se	zahvalim
u	korist	gospodina	Džona	A.	Van	Nostrenda	mlađeg	iz	Nju	Džersija.
GOSPODIN	GASTON:	–	Ako	nema	prigovora,	gospodinova
želja	će	biti	ispunjena.
Pošto	je	GOSPODIN	VAN	NOSTREND	stavio	prigovor,
ostavka	gospodina	Slouta	je	odbijena.	Gospoda	Sojer	i	Bouen	podneli
su	takođe	ostavke,	koje	nisu	prihvaćene	iz	istih	razloga.
GOSPODIN	A.	L.	BESKOM	iz	Ohaja:	–	Ja	predlažem	da	se
kandidovanje	završi	i	da	Dom	pređe	na	izbor	tajnim	glasanjem.
GOSPODIN	SOJER:	–	Gospodo…	ja	energično	protestvujem
protiv	ovakvog	postupka.	On	je	u	svakom	pogledu	nepravilan	i
nedoličan.	Moram	vas	zamoliti	da	ga	smesta	obustavimo,	pa	da
izaberemo	predsednika	sednice	i	nadležne	službenike	koji	će	mu
pomagati	u	radu,	a	onda	možemo	razborito	nastaviti	posao	koji	je	pred
nama.
GOSPODIN	BEL	iz	Ajove:	–	Gospodo,	ne	slažem	se	s	tim.
Nije	vreme	da	pazimo	na	formu	i	ceremonijalne	propise.	Više	od
sedam	dana	smo	bez	hrane.	Svaki	trenutak	koji	izgubimo	u	jalovom
raspravljanju	pogoršava	nam	položaj.	Ja	sam	zadovoljan	predloženim
kandidatima	-	verujem	da	su	svi	prisutni	zadovoljni	-	i	što	se	mene	tiče,
ne	vidim	razloga	zašto	ne	bismo	odmah	izabrali	jednoga	ili	više	njih.
Hteo	bih	da	podnesem	rezoluciju…
GOSPODIN	GASTON:	–	Na	nju	bi	bilo	prigovora	pa	bi
morala,	prema	propisima,	odležati	jedan	dan,	te	bi	tako	prouzrokovala
baš	onaj	zastoj	koji	vi	želite	izbeći.	Gospodin	iz	Nju	Džersija…
GOSPODIN	VAN	NOSTREND:	–	Gospodo…	ja	sam	stranac
među	vama;	nisam	tražio	čast	koju	ste	mi	ukazali,	pa	se	malo
ustežem…
GOSPODIN	MORGAN	iz	Alabame	(upada	mu	u	reč):	–	Ja
sam	za	prethodnu	interpelaciju.
Predlog	je	prihvaćen	i	dalja	debata	je	naravno,	okončana.
Prihvaćen	je	predlog	da	se	izaberu	službenici,	pa	je	gospodin	Gaston
izabran	za	predsednika,	gospodin	Blejk	za	sekretara,	gospoda
Holkom,	Dajer	i	Boldvin	u	izbornu	komisiju,	a	gospodin	R.	M.	Houlend,
nabavljao,	da	pomaže	komisiji	u	izboru.
Zatim	je	objavljen	prekid	od	pola	sata,	pa	se	malo	agitiralo.
Na	znak	predsednikovim	čekićem,	sednica	je	nastavljena,	a	komisija	jepodnela	izveštaj	u	korist	gospode	Džordža	Fergusona	iz	Kentakija,
Lisjena	Hermana	iz	Louizijane	i	V.	Mesika	iz	Kolorada	kao	kandidata.
Izveštaj	je	prihvaćen.
GOSPODIN	RODŽERS	IZ	MISURIJA:	–	Gospodine
predsedniče…	Kako	je	sad	izveštaj	propisno	podnesen	Domu,
predlažem	jednu	izmenu:	ime	gospodina	Hermana	zameni	imenom
gospodina	Lucija	Harisa	iz	Sent	Louisa,	koji	nam	je	svima	dobro
poznat	kao	čestit	čovek.	Ne	bih	hteo	da	neko	pomisli	da	imalo
osporavam	čelik-značaj	i	ugled	gospodina	iz	Luizijane	-	nipošto.
Poštujem	ga	i	cenim	koliko	i	svaki	drugi	od	ovde	prisutnih	džentlmena;
ali	niko	od	nas	ne	može	zatvoriti	oči	pred	činjenicom	da	je	on	omršavio
za	ovu	nedelju	dana	najviše	od	svih	-	niko	od	nas	ne	može	zatvoriti	oči
pred	činjenicom	da	je	komisija	učinila	propust	u	vršenju	svoje	dužnosti,
bilo	iz	nemara,	bilo	iz	nekog	ozbiljnijeg	razloga,	nudeći	nam	na	izbor
gospodina	koji,	ma	koliko	njegove	pobude	bile	plemenite,	nije	zaista
toliko	hranjiv…
PREDSEDNIK:	–	Molim	gospodina	iz	Misurija	da	sedne.
Predsednik	ne	može	dopustiti	da	se	čast	komisije	dovodi	u	pitanje,
osim	redovnim	putem,	prema	pravilima.	Šta	će	Dom	preduzeti	u	vezi	s
gospodinovim	predlogom?
GOSPODIN	HALIDEJ	iz	Virdžinije:	–	Ja	predlažem	još	jednu
izmenu	izveštaja,	naime,	da	zamenimo	gospodina	Mesika	gospodinom
Harvijem	Devisom	iz	Oregona.	Gospoda	će	možda	prigovoriti	da	je
gospodin	Devis,	zbog	tegoba	i	oskudice	graničarskog	života,	žilav;	ali,
gospodo,	je	li	sad	vreme	da	cepidlačimo	oko	žilavosti?	Je	li	sad	vreme
da	tražimo	dlaku	u	jajetu?	Nije,	gospodo,	krupnoća	je	ono	što	tražimo	-
građa,	težina,	krupnoća	-	to	je	ono	što	je	sad	najpreče	-	a	ne	talent,	ni
genijalnost,	ni	školovanost.	Zahtevam	da	se	razmotri	moj	predlog.
GOSPODIN	MORGAN	(uzbuđeno):	–	Gospodine
predsedniče…	ja	se	najodlučnije	suprotstavljam	ovoj	zameni.
Gospodin	iz	Oregona	je	star,	a	osim	toga,	samo	su	mu	kosti	krupne	-
nema	mnogo	mesa.	Pitam	gospodina	iz	Virdžinije	želimo	li	supu
umesto	čvrste	hrane?	Želi	li	nas	obmanuti	senama?	Želi	li	se	narugati
našim	mukama	jednim	oregonskim	duhom?	Pitam	ga	može	li	on
gledati	ova	brižna	lica	oko	sebe,	može	li	nam	se	zagledati	u	žalosne
oči,	može	li	slušati	lupanje	naših	žudnih	srdaca,	a	onda	nam	još
naturati	ovoga	izgladnelog	varalicu?	Pitam	ga	može	li	misliti	na	naše
bedno	stanje,	na	naše	minule	jade,	na	našu	mračnu	budućnost	-	pa	da
nam	još	nemilosrdno	podmeće	ovu	olupinu,	ovu	razvalinu,	ovu	klimavu
varalicu,	ovu	kvrgavu	i	izmoždenu	i	istrošenu	skitnicu	s	negostoljubivihoregonskih	obala?	Nikada!	(Pljesak.)
Ovaj	je	amandman,	nakon	vatrene	rasprave,	stavljen	na
glasanje	i	odbijen.	Gospodin	Haris	unesen	je	u	listu	na	temelju	prvog
amandmana.	Tada	je	započelo	glasanje.	Glasalo	se	pet	puta	bez
rezultata.	Pri	šestom	glasanju	izabran	je	gospodin	Haris,	jer	su	svi
osim	njega	glasali	za	njega.	Tada	je	pao	predlog	da	se	njegov	izbor
potvrdi	aklamacijom,	što	nije	uspelo,	jer	je	on	opet	glasao	protiv	sebe.
GOSPODIN	REDVEJ	predložio	je	da	Dom	izabere	između
preostalih	kandidata	jednoga	za	doručak.	Ovo	je	prihvaćeno.
Rezultat	prvog	glasanja	bio	je	nerešen,	jer	se	polovina
članova	opredelila	za	jednog	kandidata	radi	njegove	mladosti,	a	druga
se	polovina	opredelila	za	drugoga	radi	njegove	veličine.	Predsednik	je
dao	presudni	glas	za	ovoga	poslednjeg,	gospodina	Mesika.	Ta	je
odluka	izazvala	prilično	nezadovoljstvo	među	prijateljima	gospodina
Fergusona,	poraženog	kandidata,	i	bilo	je	govora	o	tome	da	treba
ponovo	glasati;	međutim,	prihvaćen	je	predlog	da	se	sednica	zaključi,
pa	se	skup	odmah	razišao.
Pripreme	za	večeru	odvratile	su	zadugo	pažnju	Fergusonovoj
frakciji	od	raspravljanja	o	njihovoj	žalbi,	a	kad	su	hteli	ponovo	da	je
iznesu,	radosna	najava	da	je	gospodin	Haris	gotov	oterala	je	svaku
pomisao	na	njih.
Napravili	smo	na	brzu	ruku	stolove	poduprevši	naslone
sedišta	pa	smo	seli,	srdaca	punih	zahvalnosti,	za	najbolju	večeru	koju
smo	imali	priliku	videti	za	tih	sedam	mučnih	dana.	Koliko	smo	se
promenili	za	nekoliko	sati!	Beznadna,	setna	beda,	glas,	grozničava
teskoba,	očaj	-	tada;	zahvalnost,	vedrina,	radost	suviše	duboka	da	bi
se	mogla	izreći	-	sada.	To	je,	znam,	bio	najradosniji	trenutak	u	mome
burnom	životu.	Vetrovi	su	divlje	zavijali	i	nosili	sneg	oko	našeg	zatvora,
ali	su	već	bili	nemoćni	da	nas	rastuže.	Sviđao	mi	se	Haris.	Možda	je
mogao	biti	bolje	priređen,	ali	mogu	slobodno	reći	da	mi	nijedan	čovek
nije	bio	toliko	po	ukusu	koliko	Haris,	niti	mi	je	pružio	toliko	užitaka.
Mesik	je	bio	vrlo	dobar,	iako	prilično	začinjen,	ali	što	se	tiče	prirodne
hranjivosti	i	ukusnosti	tkiva,	uvek	bih	radije	Harisa.	Mesik	je	imao	svoje
dobre	strane	-	ne	kažem	ništa,	niti	želim	da	kažem	-	ali	nije	bio	za
doručak	ništa	bolji	od	mumije,	gospodine	-	baš	nimalo	bolji.	Mršav?	-
O,	bože!	-	Žilav?	Eh,	bio	je	vraški	žilav!	Ne	možete	da	zamislite	-	nikad
ne	biste	mogli	tako	nešto	da	zamislite!
–	Hoćete	da	kažete	da…
–	Nemojte	me,	molim	vas,	prekidati!	Posle	doručka	izabralismo	čoveka	po	imenu	Voker,	iz	Detroita,	za	večeru.	On	je	bio	jako
dobar,	Napisao	sam	tako	posle	i	njegovoj	ženi.	Zaslužio	je	svaku
pohvalu.	Uvek	ću	se	sećati	Vokera.	Bio	je	malo	nedopečen,	ali	jako
dobar.	A	onda	smo,	sutradan	ujutru,	imali	za	doručak	Morgana	iz
Alabame.	To	je	bio	jedan	od	najfinijih	ljudi	koje	sam	ikad	upoznao	-
zgodan,	obrazovan,	profinjen,	govorio	je	tečno	nekoliko	jezika	-
savršen	džentlmen	-	bio	je	savršen	džentlmen,	i	neobično	sočan.	Za
večeru	smo	imali	onu	oregonsku	starinu,	i	on	je	
zaista
	bio	mućak,
nema	govora	-	star,	koštunjav,	žilav,	ne	možete	ni	zamisliti.	Ja	sam
najzad	rekao,	gospodo,	vi	kako	hoćete,	ali	
ja
	ću	čekati	do	idućeg
izbora.	A	Grejmz	iz	llinoisa	je	rekao:	-	Gospodo,	i	
ja
ću	čekati.	Kad
izaberete	čoveka	koji	ima	nešto	čime	se	može	pohvaliti,	biće	mi	drago
da	vam	se	ponovo	pridružim.	-	Uskoro	je	postalo	svima	jasno	da	niko
nije	zadovoljan	Devisom	iz	Oregona,	pa	su,	da	bi	se	sačuvala	dobra
volja	koja	je	onako	lepo	zavladala	otkako	smo	večerali	Harisa,	održani
izbori,	a	rezultat	je	bio	da	je	izabran	Beker	iz	Džordžije.	Taj	je	bio
sjajan!	E,	dakle	-posle	toga	imali	smo	Dulitla,	i	Houkinsa,	i	Mek	Elroja
(bilo	je	pritužbi	na	račun	Mek	Elroja	jer	je	bio	neobično	nizak	i	suv),	pa
Penroda	i	dva	Smita,	i	Bejlija	(Bejli	je	imao	drvenu	nogu,	što	je	bio	čisti
gubitak,	ali	je	inače	bio	dobar),	i	jednog	malog	Indijanca,	i	jednog
verglaša,	i	jednog	gospodina	po	imenu	Bakminster	-	skitnicu	tankog
kao	štap,	koji	nije	bio	dobar	ni	za	društvo	niti	valjan	za	doručak.	Bilo
nam	je	drago	što	smo	ga	izabrali	pre	nego	što	je	pomoć	stigla.
–	Onda	je	
ipak
	najzad	stigla	blagoslovena	pomoć?
–	Jeste,	stigla	je	jednog	vedrog,	sunčanog	jutra,	upravo	posle
izbora.	Bio	je	izabran	Džon	Marti,	nije	mogao	biti	bolji,	časnu	vam	reč
dajem;	ali	se	Džon	Marti	vratio	s	nama,	vozom	koji	nam	je	došao	u
pomoć,	i	na	kraju	se	oženio	Harisovom	udovicom…
–	Udovicom…
–	Udovicom	našeg	prvog	izabranika.	Oženio	se	njome	i	još	je
srećan,	i	cenjen,	i	imućan.	Eh,	to	vam	je	bilo	baš	kao	u	kakvoj	knjizi,
gospodine…	To	vam	je	bilo	kao	u	kakvom	romanu.	Na	ovoj	stanici
silazim,	gospodine;	moram	se	oprostiti	s	vama.	Kad	god	vam	bude
zgodno	da	ostanete	dan-dva	kod	mene,	biće	mi	drago	da	vas	ugostim.
Sviđate	mi	se,	gospodine;	u	meni	se	rodila	naklonost	prema	vama.
Mogao	bih	vas	voleti	kao	samog	Harisa,	gospodine.	Zbogom,
gospodine,	i	srećan	vam	put!
Otišao	je.	Nikad	u	životu	nisam	bio	tako	preneražen,	tako
ojađen,	tako	zbunjen.	Ali	u	duši	mi	je	bilo	drago	što	je	otišao.	Ma	koliko
bio	uglađen	i	govorio	blago,	zadrhtao	bih	kad	god	bi	me	pogledaosvojim	gladnim	očima;	a	kad	sam	čuo	da	sam	stekao	njegovu
pogibeljnu	naklonost,	i	da	me	ceni	gotovo	isto	onoliko	koliko	je	cenio
pokojnog	Harisa,	srce	mi	je	stalo	u	grudima.
Bio	sam	neizrecivo	zbunjen.	Nisam	sumnjao	u	njegove	reči;
nisam	mogao	posumnjati	ni	u	jednu	pojedinost	njegovog	kazivanja,
onako	punog	ozbiljne	verodostojnosti,	ali	su	me	oni	strašni	detalji
porazili	i	izazvali	očajnu	zbrku	u	mojoj	glavi.	Ugledah	konduktera	kako
me	motri.	Upitah	ga:
–	Ko	je	taj	čovek?
–	Nekad	je	bio	član	Kongresa,	i	to	dobar	član	Kongresa.	Ali
ga	je	jednom	u	vozu	zavejao	sneg	i	umalo	što	nije	umro	od	gladi.	Bio
je	toliko	promrzao,	uopšte	prozebao	i	iscrpljen	jer	nije	imao	šta	jesti,	da
je	dva-tri	meseca	posle	toga	bio	bolestan	i	rastrojen.	Sad	je	zdrav,
samo	pati	od	fiksne	ideje,	pa	kad	se	raspriča	o	toj	staroj	temi,	nikad	ne
stane	dok	ne	pojede	čitav	onaj	voz	ljudi	o	kojima	priča.	Sad	bi	se	već
bio	obračunao	s	njima,	ali	je	tu	morao	sići.	Zna	im	imena	kao	očenaš.
Kad	ih	sve	pojede	osim	sebe,	uvek	kaže:	“Pošto	je	došlo	vreme
uobičajenog	izbora	za	doručak,	a	kako	nije	bilo	protivljenja,	ja	sam	bio
propisno	izabran,	posle	čega	sam,	kako	nije	bilo	nikakvih	prigovora,
dao	ostavku.	I	tako	me	evo	ovde.”
Silno	mi	je	odlanulo	kad	sam	saznao	da	sam	slušao	samo
nedužne	snohvatice	luđaka,	a	ne	istinite	doživljaje	krvoločnog
ljudoždera.
1868.O	autoru
MARK	TVEN	(pravo	ime	Clemens,	Samuel	Langhorne	1835	-
1910),	američki	književnik.	Bio	je	štamparski	pomoćnik,	oficir	rečne
plovidbe	na	Misisipiju	(sve	do	izbijanja	građanskog	rata	1861	-	1865),
kopač	zlata,	novinar	i	predavač.	Jedan	je	od	najistaknutijih	svetskih
humorista	i	pripovedača.	Nenadmašan	je	slikar	američkog	života.
Među	prvima	je	snagom	svog	talenta	uspeo	da	američku	književnost
uzdigne	iz	inferiornog	položaja	u	kome	je	ona	bila	u	odnosu	na
englesku	književnost	i	stvori	joj	ravnopravan	položaj.	Pisac	je	koji	pleni
svojim	čovekoljubljem	i	toplinom	osećanja.	Književno	delo	mu	je
obimno,	ali	nejednako;	najbolja	su	mu	dela	u	kojima	opisuje	život	na
Misisipiju	i	njegovim	obalama.	Izvanredno	je	duhovit,	ali	humor	mu	nije
uvek	veseo,	naročito	upoznijim	delima;	ispod	površine	humorističkih
priča	nalazi	se	zbilja,	težnja	za	jednakošću	i	društvenom	pravdom,
vera	u	ljudske	vrednosti	i	osuda	tiranije	povlaštenih.	Našoj	čitalačkoj
publici	poznat	je,	uglavnom,	po	romanima	za	decu	i	omladinu
(“Doživljaji	Toma	Sojera”,	“Doživljaji	Haklberi	Fina”,	“Jenki	na	dvoru
kralja	Artura”).	Pripovetke	spadaju	u	njegova	najbolja	ostvarenja.Objašnjenja
[1]
	Grad	u	blizini	Nijagarinih	vodopada[2]
	Igra	reči	u	originalu	»Chesnut«	može	značiti	i	kesten,	i	staru
otrcanu	šalu[3]
		Buffalo	znači	u	engleskom	bivo.		[4]
	Gvano	je	naslaga	izmetina	morskih	ptica,	ponajviše	na	pacifičkoj
obali	Južne	Amerike,	a	upotrebljavaju	se	kao	gnojivo[5]
	Slatki	krumpir	koji	se	uzgaja	ja	Jugu	Sjedinjenih	Država.[6]
	Omaha	je	grad	u	SAD[7]
	Acorn	znači	na	engleskom	žir[8]
	
	
Ovu	glicerinsku	nesreću	pozajmio	sam	iz	jedne	uzgredne	novinske
beleške.	Naveo	bih	ime	autora	kad	bih	ga	znao.	(M.T.)[9]
	Timotiju	poslanica	druga,	IV	7.[10]
	Blunt	znači	na	engleskom	»tup«[11]
	Mešavina	terpentina	i	žeste,	koja	se	upotrebljava	kao	gorivo	za
svetiljke